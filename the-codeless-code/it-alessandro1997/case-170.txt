Number: 170
Title: Il mendicante viola
Lang: it
Translator: alessandro1997

Un certo monaco del [[Clan of Iron Bones|Clan delle Ossa di Ferro]] si avvicinò
al maestro [[Yishi-Shing]], dicendo: "Mille scuse, maestro, ma
dall'aggiornamento del sistema operativo della scorsa settimana non sono stato
in grado di ripristinare il nostro array di dischi."

Yishi-Shing chiese: "Cos'hai provato, a parte assillarmi?"

Il monaco disse: "Ho contattato il venditore del disco -- dicono che il nostro
nuovo sistema non è supportato. Ho esaminato la loro documentazione -- è
pressoché inutile. Ho cercato cercato altre persone nella mia situazione sul web
-- non ce n'è nessuna. Ho implorato aiuto su forum online -- non ho ricevuto una
sola risposta."

Yishi-Shing disse: "Mostrami queste 'implorazioni di aiuto'."

Il monaco aprì il suo laptop e indicò le sue molte educate richieste di
assistenza. Ovviamente, erano tutte senza risposta.

Yishi-Shing scosse la testa. "Allora abbiamo la nostra risposta."

Il maestro prese il laptop dalle mani del monaco e pubblicò il seguente
messaggio su una dozzina di forum di discussione:

      <b>**ATTENZIONE**</b> Gli array di dischi da 24 terabyte di Elefante
      Tonante non possono essere montati sotto Pinguino Petulante con il kernel
      89! Non c'è nessuna soluzione! EVITATE QUESTA CONFIGURAZIONE!!!

Allora Yishi-Shing chiuse il laptop e se ne andò canticchiando.

- - -

Quella sera il maestro convocò il monaco e gli chiese se ci fossero novità.

Il monaco aprì il suo laptop. "Cinque differenti commentatori mi hanno definito
un ciarlatano idiota e hanno offerto una semplice soluzione che dicono di aver
testato sui propri sistemi."

Yishi-Shing annuì. "Una volta ho incontrato un mendicante il cui cartello
diceva, /Non vi AZZARDATE a LANCIARMI addosso monete!/ Il suo corpo era viola
per via dei lividi, ma la sua ciotola era sempre piena."
