Number: 165
Title: Uscita d'emergenza
Lang: it
Translator: alessandro1997
Illus.0.title: Continuo a premere il tasto 'Esci', ma sono ancora qui.

Quando il monaco [[Landhwa]] venne incaricato di implementare un nuovo livello
di sicurezza per le applicazioni del [[Spider Clan|Clan del Ragno]], il suo
acerrimo nemico -- il monaco [[Wangohan]] -- sospettò che la fine di Landhwa
fosse finalmente giunta, giacché la sicurezza richiedeva attenzione per il più
piccolo dettaglio, e Landhwa era notoriamente impaziente e pigro.

Infatti, quando diverse applicazioni vennero rilasciate in produzione con il
codice di Landhwa, il servizio clienti venne inondato di lamentele. Gli utenti
non potevano modificare le proprie informazioni personali o vedere gli ordini in
sospeso, e ironicamente il collegamento "Contattaci" restituiva una pagina
/403 Forbidden/. Il caos dominò la mattinata.

Landhwa venne convocata a una conferenza d'emergenza con gli abati del Tempio.
Wangohan si chiese placidamente se avrebbe mai più visto il proprio rivale -- e
se sì, in quanti pezzi.

Fu dunque con grande sorpresa di Wangohan che Landhwa ricomparve non più di
un'ora dopo, col suo solito sorriso irritante.

Sgomento, Wangohan andò a vedere l'abate capo. "Quale correzione per Landhwa?"
chiese il monaco.

"Nessuna correzione" disse l'abate. "Perché quando gli venne fatto notare
l'errore, rivelò un meccanismo di sicurezza che aveva creato. Se un particolare
valore viene impostato nel database, la API di Landhwa scavalca il nuovo livello
di sicurezza e usa il vecchio livello al suo posto. Ora tutto funziona, e
possiamo investigare il problema con tranquillità senza scartare l'intero
rilascio."

"Ma senza dubbio questo non /assolve/ il monaco dalla sua negligenza!" protestò
Wangohan. "Se avesse programmato con più attenzione o testato con più
scrupolosità, tale meccanismo non sarebbe stato necessario!"

"Può darsi" disse l'abate capo. "Ma se c'è negligenza, c'è anche umiltà. Quando
Wangohan dichiara /oggi sarò perfetto/, lodiamo la sua determinazione ma
sappiamo che la sua causa è maledetta. Landhwa non solo riconosce la propria
imperfezione, ci protegge da essa. Ma non temere! Sono certo che, con un po' di
sforzo, potrai un giorno imparare a essere pigro come lui."
