Number: 179
Title: Seguendo il sentiero
Lang: it
Translator: alessandro1997
Illus.0.title: Curiosamente, l'unico pensiero che ha attraversato la mente della ciotola di riso mentre cadeva è stato "Oh no, non di nuovo..."

Il maestro [[Bawan]] stava assistendo il [[Elephant's Footprint Clan|Clan dell'Orma di Elefante]]
nella creazione di un servizio database per i log diagnostici del Tempio.

"Ci serviranno almeno tre settimane per determinare quale motore database NoSQL
sia meglio usare per questo compito" disse Bawan all'abate del clan.

"Non c'è bisogno" disse l'abate. "Il [[Temple of the Burning Pool|Tempio dello Stagno Ardente]]
ha recentemente scelto un motore NoSQL per i propri scopi. Seguiamo il sentiero
che hanno intrapreso. Risparmieremo molto tempo."

Il maestro lanciò con violenza la propria ciotola contro la testa dell'abate.
L'abate si abbassò e la ciotola volò inoffensiva fuori dalla finestra della
torre.

"Guarda quanto ti è costato il tuo carattere infame, piccolo maestro!" rise
l'abate. "Ora hai perso la tua ciotola, ed è quasi ora di mettersi in fila per
mangiare."

Con un movimento fluido, Bawan lanciò l'abate fuori dalla finestra. Quindi si
girò verso la coppia di novizi attoniti rimasti nella stanza.

"L'abate sta seguendo la strada presa dalla mia ciotola" spiegò il maestro.
"Venite; magari ci terrà un posto in fila."
