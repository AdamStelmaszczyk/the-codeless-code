Number: 166
Title: Tempus fugit
Lang: it
Translator: alessandro1997
Illus.0.title: Ho appena realizzato che siccome sono nato prima dell'1 gennaio 1970, sono più vecchio del time() stesso.

Il [[Clan of Iron Bones|Clan delle Ossa di Ferro]] aveva appena applicato
l'ultimo aggiornamento ai server del Tempio. Dopo aver esaminato alcuni file in
<tt>/usr/include</tt>, il maestro [[Yishi-Shing]] scosse la testa.

Un monaco se ne accorse e chiese: "Maestro, vedete forse ragione per
preoccuparvi?"

Yishi-Shing disse: "Il tipo <tt>time_t</tt>, tramite cui si ottiene l'attuale
ora del sistema, è stato dichiarato come un <tt>signed long</tt> -- di meri
sessantaquattro bit."

Perplesso, il monaco avviò l'applicazione abaco sul suo tablet e spostò
rapidamente le perle. "Un numero del genere può rappresentare all'incirca
duecentonovantadue miliardi di anni, nel futuro o nel passato" disse il monaco.

"E questo non ti preoccupa?" chiese Yishi-Shing. "L'esistenza stessa terminerà
in un numero finito di secondi, e persino gli architetti del nostro sistema
operativo ci deridono per ciò!"

Il monaco pensò per un istante e disse: "Non molto tempo fa <tt>time_t</tt> era
di soli trentadue bit -- incapace di contare per soli due secoli. Il tipo è
stato espanso fino ad avvicinarsi a pochi decenni dalla fine dell'Universo. Ne
deduco che, entro la fine dei prossimi duecentonovantadue miliardi di anni,
riceveremo un altro aggiornamento."

Il maestro fu confortato.
