Number: 148
Title: Sottile arte
Lang: it
Translator: alessandro1997

Quando [[#147|questa storia]] giunse alle orecchie della curiosa monaca
[[Satou]], questa cercò il maestro [[Bawan]].

Satou disse: "Il mio maestro ha parlato della Sottile Arte del Caching, che
tutti gli sviluppatori del Tempio dovrebbero studiare. Qual è questa sottile
arte?"

Bawan rispose: "Mille arance fresche in un mercato lontano; tre stantie nella
ciotola sul mio tavolo. Con quali dovrei fare colazione questo mese?"

Satou ci rifletté e disse: "Quando l'amarezza del frutto eccede quella del
viaggio, ci avviamo con la moneta in mano."

Bawan rispose: "Mio fratello tiene dell'uva passa nella sua ciotola; mia sorella
vi tiene del pesce crudo. Quanto spesso dovremmo andare al mercato? Con quante
ciotole, e a che ora del giorno?"

Satou disse: "Sono domande così semplici, eppure per rispondere devo chiedere
di più."

Bawan rispose: "E io potrei rispondere a ciascuna delle tue domande con una
delle mie."

Satou disse: "È forse questa complessità che rende il caching una Sottile Arte?"

Bawan scosse la testa. "La complessità la rende solo un'arte. È l'apparente
semplicità a renderla sottile. Com'è facile dichiarare una hashtable statica,
eppure com'è pericoloso! La prima sfida in una Sottile Arte è riconoscere in
primo luogo la sua esistenza."
