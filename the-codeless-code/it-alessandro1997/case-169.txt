Number: 169
Title: Migliori pratiche
Lang: it
Translator: alessandro1997
Illus.0.title: Infilerò questo libro "Standard e pratiche" proprio qui, tra "L'enciclopedia idraulica dell'installazione di tubi" e "1001 malattie delle gengive (illustrato a colori)".

Il vecchio scriba [[Qi]] fu convocato a un incontro con due abati anziani.

Il primo abate disse: "Gli sviluppatori stanno ignorando i nostri molti
documenti di Standard e Pratiche. Abbiamo caricato i file in un progetto nel
repository dei sorgenti; nessuno lo scarica. Abbiamo reso i link PDF disponibili
in un'apposita pagina web; nessuno la visita. Abbiamo faticosamente copiato il
contenuto in una wiki; nessuno la consulta."

Il secondo abate disse: "Stiamo ora considerando l'idea di /stampare/ l'intera
collezione e rilegarla come un libro. Ne metteremmo una copia sulla scrivania di
ciascuno sviluppatore. Qual è la tua opinione?"

"Rilegatele in carta bianca" disse lo scriba. "Quando sarà passato un anno, la
spessa polvere non sarà così visibile."

"Vogliamo che gli sviluppatori le /usino/" disse il primo abate.

"Ah!" disse lo scriba. "Allora rilegatele in carta rossa: così, quando le notti
si faranno fredde, bruceranno più allegramente."

"Vogliamo che gli sviluppatori le /leggano/" disse il secondo abate.

"Allora fatemi sapere come farete!" disse lo scriba. "Perché non ho mai trovato
un modo per far leggere qualcosa a qualcuno contro la sua volontà."

"Perché scherzi invece di aiutarci?!" urlò il primo abate.

/"Wù,"/, disse lo scriba. "Avete lasciato entrare dei cani selvatici che hanno
rovinato tre divani, e ora mi state chiedendo di che colore dovrebbe essere il
quarto. Io continuo a dirvi: non è l'arredamento che dev'essere cambiato."
