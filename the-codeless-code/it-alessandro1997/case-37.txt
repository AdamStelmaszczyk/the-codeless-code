Number: 37
Title: Simulazione
Lang: it
Translator: alessandro1997
Illus.0.title: In verità quando ci sono dei blackout lo scriba usa una lampada LED a manovella da campeggio e scrive su un netbook Asus le cui batterie durano 12 ore. Ma il punto è quello.

Il nuovo sito di gestione degli ordini [[Spider Clan|Clan del Ragno]] si comportava bene sul campo, ma l'ambiente di
sviluppo era così instabile che il clan non poteva testare i propri cambiamenti per più di un paio d'ore al giorno. Ora
una scadenza si avvicinava rapidaemnte. I monaci si sarebbero strappati i capelli se questi non gli fossero già stati
tagliati proprio per evitare una vista così indecorosa.

"È perché il [[Laughing Monkey Clan|Clan della Scimmia Ridente]] continua a spegnere i /suoi/ server di sviluppo!" si
lamentò il monaco capo del Clan del Ragno con uno dei preti. "Senza quei servizi il nostro codice non può chiedere le
preferenze degli utenti o i contenuti dei carrelli!"

"I nostri riavvii sono necessari" disse il capo della Scimmia Ridente. "Anche noi dobbiamo rilasciare del codice durante
il giorno. Forse il Clan del Ragno potrebbe simulare i servizi che gli servono. I dati sarebbero falsi, ma le
interruzioni non sarebbero una grande preoccupazione."

"Inaccettabile!" disse il capo del Clan del Ragno. "Vorreste farci sprecare le forze producendo uno scadente sostituto,
solo per risolvere i vostri fallimenti!" Si girò verso il prete. "Quando il sole tramonta o si nasconde dietro una
nuvola, il nostro scriba non siede impotente come i suoi antichi predecessori, giacché la sua lampada alogena illumina
giorno e notte. I servizi della Scimmia Ridente dovrebbero seguire questo esempio, ed essere affidabili quanto
l'elettricità che alimenta quel bagliore costante!"

Il capo della Scimmia Ridente pensò a questo.

Più tardi quella notte il capo del Clan del Ragno fu svegliato da dei colpi alla porta. Raccolse le vesti vicino a sé
e disse al visitatore di entrare.

"Su richiesta della Scimmia Ridente porto un piccolo regalo dalle mie camere" sussurrò la voce di un vecchio uomo. Entrò
null'altro che lo scriba del Tempio, che pose una candela accesa sul tavolo. "A volte la trovo necessaria quando ci sono
le tempeste."
