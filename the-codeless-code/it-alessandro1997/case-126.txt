Number: 126
Title: Tè per due
Lang: it
Translator: alessandro1997
Illus.0.title: Smettila di guardarle sotto il vestito. Sì, sto parlando con TE.

Come molti della sua età, la giovane monaca [[Satou]] possedeva un'irreprensibile curiosità: meno sapeva di qualcosa,
più voleva provarla. Dunque aveva scelto di usare il multithreading per migliorare le prestazioni della sua utilità di
elaborazione dei log, nonostante [[#121|gli avvertimenti del maestro Banzen]].

Banzen esaminò il suo codice, dunque invitò la monaca a discutere ciò che aveva trovato durante la pausa tè mattutina.

Quando Satou si sedette nella stanza da tè del maestro, Banzen prese un mestolo di acqua bollente dalla pentola di ferro
e la versò direttamente sul tappeto tatami di Satou. Satou guaì dalla sorpresa, saltando via per evitare di ustionarsi.
Il maestro passò tranquillamente la sua piccola scopa sulla pozzanghera che si allargava, quindi pose una ciotola vuota
al centro. Infine mise del tè verde in polvere nella ciotola asciutta.

"Ora" disse Banzen. "Discutiamo le race condition."

== Il commento di Qi

Ma prima, siediti ed entra.

== Il poema di Qi

Scivolano dalle mie dita //
Risplendono sul mio schermo //
Quattro linee leggibili in qualunque ordine //
L'essenza della sicurezza dei thread.
