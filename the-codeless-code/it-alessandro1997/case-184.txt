Number: 184
Title: Vita
Lang: it
Translator: alessandro1997
Tagline: Dov'è rivelata la concezione del tutto
Illus.0.title: "And all the little ants are marching / Red and black antennas waving / They all do it the same / They all do it the same way..."

[[Jinyu]], la Badessa di Tutti i Clan e gli Interessi, stava ispezionando il
lavoro del suo tempio quando si imbatté in uno dei nuovi sviluppatori per
applicazioni mobile che lavorava alla propria scrivania. Guardò oltre la spalla
del monaco per vedere a cosa stesse lavorando, ma sul suo schermo c'erano solo
dei piccoli quadrati neri che pulsavano su uno sfondo bianco. Jinyu picchiettò
lievemente il monaco sulla testa col proprio bastone.

"Spiega" disse la Badessa, indicando lo schermo col bastone.

"Ho realizzato una nuova struttura dati sparsa" disse il monaco "e volevo
vedere se potevo usarla per implementare una simulazione efficiente del <a
href="http://it.wikipedia.org/wiki/Gioco_della_vita">Gioco della Vita</a>."

Il monaco premette un pulsante sullo schermo del proprio tablet, rendendolo
completamente bianco, quindi vi disegnò una linea spezzata con un pennino.
Quando premette nuovamente lo stesso pulsante la linea si aprì all'improvviso,
spandendosi per lo schermo come confetti pixelati.

Jinyu si accigliò. "Così questa è la 'Vita', eh?"

Il monaco annuì nervosamente.

Jinyu pulì lo schermo come aveva visto fare il monaco. Quindi prese il pennino
e scrisse in bella grafia sullo schermo:

    TUTTE LE FATICHE //
    DI TUTTI I NOSTRI GIORNI

Quando premette nuovamente il pulsante, le parole immediatamente si putrefecero
e si dissolsero in una pozza di vermi neri e bianchi che si dimenavano. Dai
vermi uscirono sciami di mosche fatte di pixel neri: si spargevano, si
moltiplicavano, si scontravano, morivano. Formiche nere lasciarono i corpi
decimati, volteggiando via all'unisono incontro a destini infiniti e
sconosciuti. Dopo poco tempo era rimasto solo un enorme deserto bianco dove dei
piccoli, solitari granelli di polvere tremavano a causa di un vento debole e
invisible.

Jinyu restituì il tablet al monaco. "Una simulazione estremamente accurata."

{{*}} Il testo a corredo dell'illustrazione viene da <a href="https://www.youtube.com/watch?v=IXPOHCsgWFw">"Ants Marching" di Dave Matthews Band</a>, particolarmente adatta al tema. E se volete restare /davvero/ impressionati, date un'occhiata a questa meravigliosa implementazione di <a href="https://www.youtube.com/watch?v=xP5-iIeKXE8">Life in Life</a>.
