Number: 50
Title: Adattatore
Lang: it
Translator: alessandro1997

<div class="about">Questo caso è stato perduto per mesi. Fortunatamente, una copia è stata recentemente trovata ai
margini di una dimostrazione dell'ultimo teorema di Fermat.</div>

Un novizio dal Lontano Ovest era recentemente arrivato al Tempio. Dopo che fu valutato dall'abate gli venne assegnato
un nuovo nome, e venne mandato allo scriba [[Qi]] perché fosse inserito nel registro.

Il novizio chiese allo scriba: "Perché date un nuovo nome a ogni monaco e monaca dopo il loro arrivo al Tempio?"

Lo scriba rispose: "Come potevamo chiamarvi /prima/ che arrivaste?"

Il novizio si inchinò e sorrise, ma non accennò a lasciare la compagnia dello scriba. Vedendo che una spiegazione era
richiesta se voleva tornare alla solitudine, lo scriba continuò:

"Prima che venissi da noi, eri informe nelle nostre menti come i byte nell'heap. Ora sei stato allocato nella memoria
attiva, ti è stata assegnata una forma e uno scopo. Ti chiamiamo in considerazione di questo scopo, come si chiama una
variabile o un metodo o un'interfaccia. Certe cose non esistono finché non vengono chiamate."

Il novizio pensò per un momento, quindi si indicò con un ghigno di soddisfazione:

"Codice di terze parti!" dichiarò il novizio.

Qi afferrò il polso del novizio e scrisse rapidamente sulla sua mano il nuovo nome che il Tempio gli aveva assegnato.

"Classe contenitrice" disse lo scriba.
