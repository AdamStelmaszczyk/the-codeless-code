Title: Il sandalo eloquente
Number: 31
Lang: it
Translator: alessandro1997
Illus.0.title: Ovviamente era un'eccezione lanciata.

Due monaci portarono la loro discussione al maestro [[Kaimu]]. Gli chiesero: "È un valore nullo un
valore, o l'assenza di un valore?"

"Nullo" disse il maestro, e andò via.

I monaci quindi procedettero a discutere sul significato della risposta del maestro, anche dopo che
il clan si fu ritirato nel dormitorio e tutte le lampade furono spente:

Il primo monaco insisteva che quello nullo <em>dovesse</em> essere un valore, perché il maestro
l'aveva usato per rispondere a una domanda.

Il secondo monaco insisteva che quello nullo <em>non dovesse</em> essere un valore, perché la
risposta senza risposta non includeva nessuna delle alternative proposte.

Un terzo monaco, che stava cercando di dormire, urlò e lanciò il suo sandalo nell'oscurità.

Un quarto monaco chiese scaltro: "Era quella un'eloquente richiesta di silenzio, o
<em>l'assenza</em> di un'eloquente richiesta di silenzio?"

Mentre i due monaci ci pensavano, la luna si levò.
