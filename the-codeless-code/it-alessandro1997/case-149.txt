Number: 149
Title: Il primo dito
Lang: it
Translator: alessandro1997

La monaca [[Satou]] trovò il maestro [[Kaimu]] e disse: "Dal sibillino maestro
Bawan [[#148|ho imparato che]] il caching è un cannone di ferro: seducente al
tatto, facile da caricare, difficile da puntare e mortale in seguito a una
manovra sbagliata."

Kaimu rispose: "Le nostre dieci dita sono la pietra focaia e l'acciaio, e la
tastiera è la nostra miccia."

La monaca continuò: "Dall'infelice maestro Banzen [[#121|ho imparato che]] certe
armi dovrebbero essere usate solo con riluttanza: dopo un lungo studio, se
possibile, oppure dopo un'ignominiosa sconfitta."

Kaimu rispose: "Il soldato che ha perso due dita starà attento a dove mette le
altre otto. È il suo compagno con una collezione completa di polpastrelli che
perderà un arto per primo."

La giovane monaca rabbrividì e disse: "Per questo ho paura del caching. E non
avendo tempo per uno studio attento, voglio evitarlo insieme a tutti gli
strumenti che lo usano. Come posso fare?"

Kaimu rispose: "Non immagazzinare dati: non in un file, non in un database, non
nella più transitoria delle variabili. Cos'è ogni dato se non un singolo eco
congelato dell'Incessante Coro del Mondo Esterno? Quando incidiamo una nota nel
ghiaccio, che prova abbiamo che venga ancora cantata oltre le nostre mura di
silicio? Persino la più insignificante delle Impostazioni Utente dovrebbe essere
ottenuta direttamente dall'Utente quando ce n'è bisogno, per essere certi che
rispettiamo il suo volere."

La monaca inarcò un sopracciglio. "Ho cercato l'aiuto di Kaimu perché volevo
evitare errori. Perché il maestro si prende gioco di me?"

Kaimu afferrò il suo pollice e disse: "Hai cercato l'aiuto di Kaimu perché
volevi evitare di perdere un braccio. Ma fatti coraggio, soldato! Un dito su due
è già perso."
