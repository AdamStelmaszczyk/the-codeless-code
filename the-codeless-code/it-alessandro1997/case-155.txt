Number: 155
Title: Non aiutare
Lang: it
Translator: alessandro1997
Illus.0.title: Secondo la scatola, l'ingrediente principale è Helper di Helper di Pesce.

La maestra [[Suku]] stava revisionando del codice in un tempio lontano quando
chiese a un monaco anziano di mangiare con lei.

"Spero che tu mi possa aiutare" disse Suku mentre mescolava una pentola sul
fuoco. "Nel codice del tuo clan ho trovato le classi SubmissionEntity,
SubmissionDatabase e SubmissionClient. Nonostante /Entity/, /Database/ e
/Client/ non siano le convenzioni di nomenclatura del mio tempio, i tuoi monaci
li usano in maniera consistente e il loro scopo è chiaro. Eppure qua e là ho
trovato anche classi come SubmissionEntityHelper, SubmissionDatabaseHelper e
SubmissionClientHelper. Cosa sono questi /Helper/?"

"A volte decoratori, a volte adattatori, a volte utilità statiche" disse il
monaco. "A volte tutti o nessuno di questi."

Suku tornò con due ciotole, che mise davanti a sé e al monaco. Nella sua ciotola
c'era un salmone meravigliosamente grigliato su un letto di riso allo zafferano,
condito con del mirin al miele e decorato con semi di sesamo tostati e riccioli
di cipolla verde. Nella ciotola del monaco c'era solo un enorme grumo rosa che
aveva la consistenza del dentifricio. Tremava leggermente.

"Cos'è?" chiese il monaco, toccando nervosamente il grumo con il suo cucchiaino.

"L'ho trovato in un mercato in rovina nella parte povera della città" disse
Suku, versandosi del tè. "Lo chiamano /Helper di Pesce/."
