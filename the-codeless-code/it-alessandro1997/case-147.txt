Number: 147
Title: La tavola di Bawan
Lang: it
Translator: alessandro1997
Illus.0.title: La "m" sta per metri, giusto? Non miglia?
Credits: Grazie a Brett Davis per aver segnalato l'errore!

Lo staff di supporto del Tempio -- conosciuto come il
[[Clan of Infinite Sorrows|Clan delle Pene Infinite]] -- aveva iniziato a
ricevere lamentele riguardanti una particolare applicazione di shopping. Delle
modifiche fatte alle informazioni di contatto del venditore erano immediatamente
visibili nel database, eppure alcuni server dell'applicazione continuavano a
visualizzare i vecchi dati del venditore per giorni. Il maestro [[Bawan]] venne
mandato per investigare.

"Escludete quel server" comandò Bawan quando affiorò un'altra lamentela. "Quindi
fate riautenticare l'utente."

"La vostra prima azione è l'Ultima Spiaggia dei Disperati?" chiese il
maestro-host [[Yishi-Shing]].

"Il mio scopo è diagnostico" rispose Bawan, con le braccia incrociate.

Quando l'utente segnalò che le informazioni sul suo schermo erano ora
aggiornate, Bawan si gettò nel codice dell'UI creato dal
[[Spider Clan|Clan del Ragno]], quindi nel livello business costruito dal
[[Laughing Monkey Clan|Clan della Scimmia Ridente]], e finalmente nel livello di
persistenza fornito dal [[Elephant's Footprint Clan|Clan dell'Orma di Elefante]].
Infine convocò una delle monache dell'Orma di Elefante.

"Conosci la strada all'Eremo Perduto?" chiese Bawan.

"Non ne ho mai sentito parlare" disse la monaca.

"Si trova alto tra le montagne del Nord, eppure fu sepolto sotto una valanga di
SNOBOL{{*}} molti anni fa" disse il maestro. "Alcuni fratelli del nostro ordine
ancora lavorano lì sotto terra; ho bisogno del loro aiuto. Questa pergamena ti
porterà da loro."

Bawan diede alla monaca una vecchia Mappa Threadsafe{{**}} che mostrava la
posizione dell'Eremo. Seguirono razioni per sette giorni, un abito foderato in
pelliccia, una piccozza e una pala da neve. Quindi la spinse fuori dalla porta e
con Yishi-Shing la guardò allontanarsi lentamente per la Strada del Serpente
Ubriaco.

"Non sono sicuro" osservò Yishi-Shing, "ma nella /mia/ memoria l'Eremo Perduto
è stato abbandonato alcuni inverni fa, e i suoi monaci hanno traslocato in una
piacevole grotta ai piedi di questa stessa montagna."

"È così?" chiese Bawan, sconcertato. "Beh, suppongo che questo sia il pericolo
derivante dal tenere sempre in cache nel mio cassetto, dove posso recuperarli
velocemente, i dati della mia vecchia tabella di ricerca. La prossima volta
dovrò fare lo sforzo di trovare e stampare una copia aggiornata."

Yishi-Shing annuì. "L'errore era comprensibile. La carta è costosa, e alcune
cose cambiano solo raramente."

"Non è un caso che /raramente/ e /mai/ siano due parole diverse" disse Bawan.

{{*}} SNOBOL è il nome di un linguaggio di programmazione. La pronuncia è simile a quella di "snow ball" (palla di neve).

{{**}} Nell'originale "Threadsafe Map". La mappa, in programmazione, è una struttura dati.
