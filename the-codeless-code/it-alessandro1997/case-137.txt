Title: Le 1000 parole
Number: 137
Lang: it
Translator: alessandro1997

Una monaca trovò lo scriba [[Qi]] nel suo studio.

"Sono intrigata dai commenti che avete scritto sulla mia documentazione" disse la monaca, mettendo una spessa pila di
fogli sulla scrivania dello scriba.

"Ah, sì" disse Qi mentre sfogliava le pagine, rivelando centinaia di diagrammi di flusso perfettamente disegnati,
ciascuno con sopra una piccola nota in inchiostro rosso. "Tu sei la monaca che illustra graficamente ogni possibile
circostanza in cui un oggetto di dominio viene recuperato e visualizzato, indipendentemente da quanto intuitivo il caso
possa sembrare."

"Mi sforzo di essere accurata" disse la monaca.

"Questo è un gran sollievo" disse lo scriba. "Se ti sforzassi di essere concisa, tremo immaginando cosa la tua
accuratezza farebbe alla popolazione d'alberi locale."

La monaca batté il dito sullo scarabocchio rosso in fondo alla pagina. "Eppure sotto ogni diagramma avete scritto,
<i>quest'immagine dice 1000 parole</i>."

"Quel numero è in base due" disse lo scriba.

La suora batté le palpebre. <i>"Otto</i> parole?"

Qi annuì, immergendo la sua penna in una ciotola d'inchiostro rosso.
"Le stesse otto, ancora e ancora: <i>Questa monaca ha uno strumento per generare UML</i>."
