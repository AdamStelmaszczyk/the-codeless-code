Number: 39
Title: Il fiume di tè
Lang: it
Translator: alessandro1997

La maestra Java [[Suku]] stava visitando le province della sua giovinezza. Si era appena seduta nella sua casa da tè
preferita quando un novizio si avvicinò e chiese la sua opinione riguardo del codice che aveva scritto.

Suku esaminò il listato e trovò che ogni singolo metodo era stato meticolosamente documentato. Il metodo /setName/ di
Persona dichiarava di impostare il nome della persona; il metodo /getName/ affermava di restituire il nome impostato da
/setName/, e il metodo /toString/ giurava, ovviamente, che avrebbe restituito un oggetto String.

Suku spinse via il listato e si sedette per un po' in silenzio. Infine il novizio si schiarì la voce e chiese se fosse
scontenta.

"Questa è una domanda interessante" disse Suku. Indicò il codice. "Questa è carta, poggiata su un tappeto tatami. Sulla
carta c'è dell'inchiostro. L'inchiostro forma molte parole. C'è un uccello nell'hinoki qui fuori. Ha due ali piumate e
due occhi..."

Continuò in questa maniera finché le guance del novizio non divennero rosse. Raccolse il suo codice e la lasciò sola,
vergognato ma illuminato. Suku non smise di parlare finché il novizio non fu più a portata d'orecchio.

== Il commento di Qi

A Suku era stata servita una generosa porzione di riso crudo. Il novizio è fortunato che le mancasse
[[#34|una paletta per cucinarlo].

== Il poema di Qi

Il novizio versa un fiume di tè verde. //
Tuttavia, Suku ha sete. //
Una normale ciotola raccoglie ciò che può, //
ma ogni ciotola si capovolge in un diluvio.
