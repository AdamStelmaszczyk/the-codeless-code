Number: 151
Title: The Summer Scarf
Credits: Ispirato in parte alle eccellenti visualizzazoni di ordinamento "a intreccio" fatte da <a href="http://corte.si">Aldo Cortesi</a>. E grazie a Sweet Tea Dorminy per aver segnalato il refuso!
Illus.0.title: Appropriatamente, questa è finita per diventare una delle mie storie più lunghe.
Lang: it
Translator: alessandro1997

La prima settimana d'estate era arrivata portando con sé un piacevole vento
tiepido, quindi ora la maggior parte del Tempio mangiava e meditava fuori. Ma
Yíwen l'Artista, che amava gli spazi aperti, non si trovava da nessuna parte
nel Tempio. La sua compagna di stanza, la monaca Hwídah, decise di indagare.

Finalmente trovò Yíwen che lavorava silenziosamente in una delle stanze vacanti
del Tempio, un ragno diligente che tesseva al centro di un'immensa ragnatela di
pregiato cotone grigio. Centinaia di fili erano tirati a partire da matasse
sparse in alto e in basso per tutta la stanza. Yíwen sembrava voerle usare tutte
quante per fare una sola sciarpa.

"L'inverno arriverà tra sei mesi", disse Hwídah. "Spiegati."

Yíwen passò con dolcezza la mano sui fili. "Ciascuna sfumatura di grigio è
collegata a un numero intero diverso, in ordine di valore. Per lo zero ho scelto
un colore chiamato 'Il nero prima del tempo'. Trentuno è 'Chiazza di carbone',
sessantatré è 'Tempesta incombente', e così via, più e più chiari, fino al
duecentocinquantacinque: 'Bianco divino delle nuvole'."

"Una gamma impressionante per un accessorio stagionale così modesto" disse
Hwídah.

Yíwen tenne alta la sciarpa in grembo. "Questo non è un semplice indumento. Il
disegno rappresenta i vari stati di un array di numeri mentre vengono ordinati.
Ogni riga rappresenta un passo del processo, con le colonne che rappresentano i
numeri stessi. Guarda: a questa estremità i fili grigi sono una baraonda di
punti sale e pepe, ma a ogni riga diventano sempre più ordinati man mano che
l'algoritmo mi dice quali fili scambiare. Le colonne dell'ultima riga andranno
perfettamente dal nero al bianco."

"Eppure vedo anche un filo dorato, fino e luccicante, e un altro rosso rubino"
disse Hwídah.

Yíwen indicò una porzione della sciarpa con l'unghia.

"Se il passo attuale confronta due elementi, faccio dei nodi dorati intorno ai
fili corrispondenti. Se seleziona un elemento pivotale, adorno quel filo con
del rubino. In questo modo la sciarpa avrà esattamente tante righe quante
operazioni ha l'algoritmo di ordinamento, e l'estetica dell'algoritmo sarà
rivelata all'occhio."

“Stai ancora cercando la [[#132|bellezza nel codice]]” disse Hwídah.

"Mille scuse, Hwídah, ma quello non è il mio solo scopo" disse Yíwen. "Mi chiedo
se tu sia famigliare con il monaco novizio che è recentemente entrato nel mio
team? Il suo primo compito è stato assicurarsi che un insieme di risultati
fosse ordinato per la visualizzazione. Eppure non conosceva l'utilità di
ordinamento incorporato, così ha implementato la sua."

"Un triste spreco di tempo" disse Hwídah.

"Le tue parole sono sorprendentemente adatte" disse Yíwen. "Giacché ha scelto
il <a href="http://en.wikipedia.org/wiki/Bubblesort">Bubblesort</a>, e abbiamo
scoperto in produzione che, quando le venivano forniti molti risultati,
l'applicazione impiegava diversi minuti per visualizzare la pagina."

"Tu sembri usare il Bubblesort come base per il tuo disegno", disse Hwídah,
strizzando gli occhi per vedere meglio le righe.

"Certamente!" disse Yíwen. "Ho già completato una sciarpa usando l'algoritmo
integrato <a href="http://en.wikipedia.org/wiki/Timsort">Timsort</a>. È larga
più o meno un quarto di metro ed è lunga due, e ti piacerà indossarla. Questa
sciarpa Bubblesort è un regalo per il monaco. Avrà la stessa larghezza, ma sarà
molto più... sgraziata."

"Sarà lunga sessantaquattro metri!" escamò Hwídah.

"Ora capisci perché devo cominciare a giugno", disse Yíwen. "Come hai osservato,
l'inverno arriverà tra soli sei mesi."

"E cosa accadrà se il monaco rifiuta di indossare il tuo generoso regalo?"
chiese Hwídah.

"La stessa cosa che accadrà se dovesse fallire nel correggere la sua ignoranza"
disse Yíwen. Arrotolò la sciarpa per formare uno stretto tubo e strattonò le
estremità per mostrarne la forza. "Sessantaquattro metri fanno una goffa
sciarpa, ma un eccellente cappio."
