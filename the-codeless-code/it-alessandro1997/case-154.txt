Number: 154
Title: Un ponte verso il nulla
Lang: it
Translator: alessandro1997

Un costruttore di ponti stava completando la sua ispezione del
[[Zjing's Bridge|ponte di Zjing]] quando notò il maestro [[Kaimu]] lì vicino.

Il costruttore disse a Kaimu: "Ho sentito che i vostri monaci si definiscono
'ingegneri del software'. Come /vero/ ingegnere trovo che sia assurdo...

"Nella mia professione analizziamo ogni aspetto del nostro compito prima che la
prima tavola venga tagliata. Quando i nostri progetti sono completati posso
dire esattamente di quanto legno avremo bisogno, di quanti chiodi e di quanta
corda, quanto peso il ponte sarà in grado di sopportare, e il giorno esatto in
cui sarà completato...

"I vostri monaci non fanno niente di tutto questo. Iniziano a scribacchiare
codice prima che il cliente abbia finito di descrivere ciò che gli serve.
Improvvisano, riconsiderano, ridisegnano e riscrivono mezza dozina di volte
prima della consegna, e quello che producono invariabilmente si rompe o si
dimostra vulnerabile agli attacchi. Se dovessi lavorare in tal modo, nessuno si
azzarderebbe a mettere piede su questo ponte!"

Kaimu si inchinò e disse: "C'è molto che i nostri monaci potrebbero imparare da
te."

Il maestro quindi chiamò tre monaci anziani, per presenziare all'esempio del
costruttore di ponti, e per sentire la disciplina di un vero ingegnere.

- - -

Dopo che il costruttore ebbe ripetuto la propria lamentela, il primo monaco
chiese: "Quando un ponte è mezzo finito e il cliente ordina che sia largo il
doppio e che si snodi per due miglia nella valle, come fate?"

Il costruttore disse: "Semplicemente non permettiamo certi cambiamenti
irragionevoli."

Il secondo monaco chiese: "Quando imparate dopo il completamento che la vostra
industria è passata dal legno alla pietra e ora addestra solo muratori, come
rifate le molte strutture che gestite?"

Il costruttore disse: "Semplicemente non eseguiamo certe manutenzioni inutili."

Il terzo monaco chiese: "Quando la forza di gravità improvvisamente cambia
direzione, o gli dei decretano che il legno deve diventare polvere e la corda
deve pesare quanto il piombo, come fate in modo che i viandanti non precipitino
negli abissi?"

Il costruttore disse: "Semplicemente non pianifichiamo per certe possibilità
assurde."

Kaimu ringraziò il costruttore di ponti, riunì i monaci e attraversò il ponte
con loro.

- - -

Quando ebbero raggiunto l'altro lato, Kaimu chiese al primo monaco: "Cosa hai
imparato dal costruttore di ponti?"

Il primo monaco disse: "La determinazione di un vero ingegnere è cosa
invidiabile. Ma se dovessimo lavorare in maniera così inflessibile, l'Imperatore
ci annegherebbe di certo nelle nostre stesse cascate{{*}}."

Kaimu chiese al secondo monaco: "Cosa hai imparato dal costruttore di ponti?"

Il secondo monaco disse: "La frugalità di un vero ingegnere è cosa invidiabile.
Ma se dovessimo aggrapparci con tanta veemenza alla tecnologia di ieri, il web
non sarebbe esistito per altri mille anni."

Kaimu chiese al terzo monaco: "Cosa hai imparato dal costruttore di ponti?"

Il terzo monaco disse: "La prevedibilità del mondo di un vero ingegnere è cosa
invidiabile. Ma il nostro è un mondo in costante divenire, dove le regole della
fisica cambiano settimanalmente. Se non ci adattassimo velocemente
all'imprevisto, il solo evento prevedibile sarebbe la nostra distruzione."

Il primo monaco chiese: "Maestro... cosa ha imparato il costruttore di ponti da
noi?"

Disse Kaimu: "Ancora nulla. Ma quando toccherò una candela accesa con l'olio
nato dalla mia lanterna durante il nostro attraversamento, imparerà la ragione
di prevedere l'assurdo, la virtù di ricostruire in pietra, e la saggezza di non
insultare i propri clienti."


{{*}} Il modello a cascata è un metodo di produzione del software considerato rigido e superato, NdT.
