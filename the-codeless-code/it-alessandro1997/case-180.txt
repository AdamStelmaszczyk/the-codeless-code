Number: 180
Title: Passato perfetto
Lang: it
Translator: alessandro1997

La neve ancora copriva le terre del Tempio quando una monaca anziana incontrò il
vecchio monaco [[Shinpuru]] che rimuoveva dei gambi morti dal proprio giardino.
Presto la loro conversazione si spostò su argomenti adatti a due vecchi
guerrieri.

"La nostra professione mi era più gradevole quand'ero giovane" disse la monaca.
"A quei tempi il Tempio era un luogo semplice, dove il lavoro era piacevole e la
maestria si acquisiva facilmente. Tutto quello che ci serviva erano degli editor
per scrivere il codice, /make/ per compilarlo e script della shell per collegare
tutto quanto. Ma oggi -- che miseria! Per ogni nuova tecnologia devo imparare
nuovi modelli di architettura, nuove librerie, nuovi strumenti. Il nostro
processo di build è rigido, le riunioni d'architettura interminabili, le
revisioni del codice oltraggiose, i tester insofferenti e le scadenze folli."

"Allora gli anni sono stati più clementi con me" disse Shinpuru. "Nei giorni
della mia gioventù il Tempio era un luogo primitivo, dove celebravamo vittorie
che ora sembrano ridicolmente piccole. Ma oggi -- che benedizione! Per ogni
nuovo tecnologia ci sono così tanti strumenti che con così poco studio posso
ottenere ciò che una volta sarebbe stato impossibile. E se l'affrettarsi del
nostro passo mi porta a inciampare, una dozzina di monaci mi affereranno prima
che cada. Dovresti lasciare il tuo tempio miserabile e venire al mio."

La monaca inarcò un sopracciglio. "Il mio fratello Shinpuru si prende gioco di
me, giacché oggi lavoriamo fianco a fianco, proprio come abbiamo fatto fin da
quando eravamo bambini."

"Allora dovrò accompagnarti alla nostra abazia" disse Shinpuru. "Perché i tuoi
occhi sono così avidi dello scenario alle tue spalle, che temo tu possa,
camminando all'indietro, cadere da quel dirupo."
