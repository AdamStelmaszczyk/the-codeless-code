Number: 182
Title: Trappola per topi
Lang: it
Translator: alessandro1997

Un monaco anziano geloso della recente [[#174|promozione]] della monaca
[[Zjing]] decide di spiare il suo lavoro. Aprendo un recente progetto, fu
allucinato nel trovare il suo codice un pasticcio confusionario, pieno di bug
ovvi. Avvisò il maestro Banzen.

Il vecchio maestro ringraziò il monaco per la sua diligenza e lo pregò di
rimanere un momento. Banzen chiamò quindi la giovane maestra [[Zjing]] e la mise
in vivavoce.

"Dimmi qualcosa di questo progetto 'topo' che hai creato" ordinò Banzen.

"È di architettura estremamente scarsa" disse Zjing.

Il monaco anziano sorrise soddisfatto.

Banzen chiese: "Quanto scarsa?"

"Questa mattina, i nostri strumenti di valutazione della qualità del software
hanno trovato trecentootto diverse carenze" rispose Zjing.

"Questo /è/ un problema" disse Banzen. "Se la memoria non mi inganna, dovrebbe
averne trovate /trecentoventi/."

"Corretto" disse Zjing. "A quanto pare qualcuno ha disattivato la regola che
rileva le falle di risorse. I test automatizzati del progetto mi hanno
notificato; sto investigando."

Banzen le augurò buona caccia e si girò verso il monaco. "Se mai dovessi avere
paura che ci siano dei topi nelle tue pareti, affidati alla saggezza popolare e
compra quattro agili gatti. Ma affidati anche a Zjing, e rilascia in mezzo ai
gatti un solo topo ogni giorno -- per assicurarti che non abbiano dimenticato
come si caccia."
