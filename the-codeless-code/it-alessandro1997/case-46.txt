Number: 46
Title: La maggiore aspirazione
Lang: it
Translator: alessandro1997
Illus.0.title: No, quello non è l'albero bonsai. Semplicemente il Tempio usa delle clip molto grandi.

Il lunedì un novizio chiese al maestro [[Banzen]]: "Qual è la maggiore aspirazione?"

Banzen rispose: "Sapere tutto ciò che si possa sapere, così che il proprio codice non sia mai migliorabile."

Il martedì un altro novizio chiese a Banzen: "Qual è la maggiore aspirazione?"

Banzen rispose: "Essere sempre circondato da colleghi che ne sanno di più, così che si possa essere in uno stato di
continuo miglioramento."

Il mercoledì un terzo novizio osservò che le risposte erano mutualmente esclusive; più che altro, erano quasi l'esatto
opposto.

Banzen rispose: "È così."

Il novizio, pensando di avere ragione, chiese dunque a Banzen come si potesse raggiungere la maggiore aspirazione.

Irritato, Banzen rispose: "Il lunedì mi è stato chiesto quale fosse il più grande numero positivo; il martedì, la sua
metà. Ho risposto a ciascuna domanda in un battito di ciglia. Ma se dovrò mostrarti come contare fino a uno dei due, la
luna diventerà sabbia ancora prima che incominciamo."

Il novizio si inchinò, vergognato, e uscì.

Un giardiniere -- che stava potando l'albero bonsai sul tavolo di Banzen -- confessò che non capiva come il novizio
potesse essere stato trovato in errore, giacché le domande del lunedì e del martedì erano senza dubbio identiche.

Banzen rispose: "Quel bonsai ha bisogno d'acqua, così come la quercia fuori dalla mia finestra."
