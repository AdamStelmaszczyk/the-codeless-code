Number: 135
Title: Compatibilità sottosopra
Lang: it
Translator: alessandro1997
Illus.0.title: Per essere un pranzo al sacco ha un apporto di fibra piuttosto alto.

[[Wangohan]], un monaco del [[Spider Clan|Clan del Ragno]], si trovò di fronte a un bug in una classe di utilità fornita
dal [[Laughing Monkey Clan|Clan della Scimmia Ridente]]. Chiamò il monaco minore che ne era l'autore.

"La tua ultima rifattorizzazione di <tt>isHexNumber</tt> era incorretta" disse Wangohan. "Nonostante non ci sia alcuna
documentazione, il suo nome implica che restituirà vero solo per le stringhe contenenti una o più cifre esadecimali.
Eppure la tua espressione regolare non usa alcuna ancora e il quantificatore sbagliato. Restituirai vero per ogni
stringa in cui /zero/ o più cifre esadecimali sono presenti /in qualunque posizione/ -- vale a dire, per ogni stringa."

"Mi sono assicurato che gli unit test esistenti passassero" protestò il monaco minore. "Il valore nullo viene rifiutato,
e i numeri esadecimali validi sono accettati."

Wangohan si accigliò. "Io vengo a dirti che una scatola di cartone non è un pasto adatto per la figlia dell'Imperatore,
e tu rispondi /nessuna capra ci si è strozzata/."

- - -

Wangohan chiamò il monaco anziano che curava la libreria condivisa e spiegò il problema.

"Non possiamo cambiare l'implementazione" disse il monaco anziano. "Questo metodo viene ora usato in tutto il Tempio. Se
improvvisamente rifiutasse stringhe che una volta accettava, ne potrebbe derivare un disastro."

Wangohan sbatté il pugno sulla scrivania del monaco. "Io vengo a dirti che una scatola di cartone non è un pasto adatto
per la figlia dell'Imperatore, e tu rispondi /potrebbero non piacerle i fichi o l'agnello/."

- - -

Wangohan chiamò l'abate capo della Scimmia Ridente e spiegò il problema.

"Mi occuperò della questione" sospirò l'abate. "Dev'esserci una soluzione che soddisfi tutte le parti."

Quella sera Wangohan ricevette un'email dall'abate, in cui egli affermava che il metodo ora si comportava esattamente
come previsto. Wangohan aprì il codice e lo trovò identico a prima, tranne che per un nuovo commento in cima:

<pre>
  /**
   * isHexNumber restituisce vero per ogni stringa in cui zero o più cifre
   * esadecimali siano presenti in qualunque posizione.
   */
</pre>

La testa di Wangohan cadde sulla scrivania. "Evidentemente una scatola di cartone dev'essere un pasto adatto per la
figlia dell'Imperatore, giacché eccola sul menù imperiale."
