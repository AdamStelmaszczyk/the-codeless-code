Number: 183
Title: Scegli le tue battaglie
Lang: it
Translator: alessandro1997

Tra tutti coloro che erano compiaciuti della promozione di [[Zjing]] a Maestra,
nessuno era più felice del monaco [[Wangohan]], del
[[Spider Clan|Clan del Ragno]]. Infatti Wangohan aveva molte idee per migliorare
il software del Tempio, e non vedeva l'ora di condividerle con un orecchio
attento.

"Wangohan ha scoperto un framework per l'interfaccia utente molto promettente"
disse Zjing alla sua teleconferenza settimanale con i maestri anziani. "Vuole
usarlo nel suo prossimo progetto."

/"Un altro/ framework?" disse [[Bawan]]. "Usiamo già Angular, Backbone,
Bootstrap, Dojo, Ember, Jumpstart, <nobr>Knockout--"</nobr>

"Crede che questo abbia dei vantaggi che gli altri non hanno" disse Zjing.

"Lui crede?" chiese [[Kaimu]], inarcando un sopracciglio. "E cosa crede Zjing?"

Ci fu un silenzio imbarazzante.

"Giovane maestra" s'incupì [[Banzen]] (e ora Zjing sapeva di essere nei guai,
proprio come quando suo padre la chiamava /signorina/), "combatti le battaglie
di Wangohan perché credi nella sua causa, tieni alla sua amicizia o temi i
veleni nelle sue spezie?"

Zjing prese un respiro profondo. /"Wú,"/ disse, trovando improvvisa ispirazione.
"Se non concediamo agli sviluppatori anziani le loro richieste più ragionevoli,
di certo si scoraggeranno e smetteranno di provare a migliorare il Tempio, e noi
ci rimetteremo."

I primi due maestri guardarono Banzen, che rifletteva. "Molto bene" disse
infine. "Lascia che il monaco si diverta col suo nuovo giocattolo."

La novizia [[Satou]], apprendista di Banzen, si avvicinò a lui quando la
riunione fu terminata. "Spesso mi avete raccomandato di stare alla larga da ciò
che non conosco. Quanto tempo passerà prima che confidiate in me come confidate
in Wangohan?"

/"Wú,"/ disse Banzen. "Confido solo che quella di Zjing sia una cattiva
decisione, e che ne capirà il motivo. Ma se non concediamo ai giovani maestri le
loro richieste più ragionevoli, di certo si scoraggeranno e smetteranno di
provare a migliorare il Tempio, e noi ci rimetteremo."
