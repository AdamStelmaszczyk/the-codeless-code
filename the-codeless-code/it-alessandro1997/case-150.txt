Number: 150
Title: Annullato
Lang: it
Translator: alessandro1997

Un monaco chiese al maestro [[Kaimu]]: "Qual è il comportamento ideale di
'Annulla'?"

Kaimu rispose: "Annullare l'ultima azione significante dell'utente, quindi
l'azione prima, e così via fino all'inizio dei tempi."

Il monaco chiese: "E il ridimensionamento di una finestra?"

Kaimu rispose: "Idealmente, sarebbe annullato."

Il monaco chiese: "Il salvataggio di un file?"

Kaimu rispose: "Anche quello annullato."

Il monaco chiese: "L'invio di un'email?"

Kaimu rispose: "Anche quello annullato."

Il monaco rise e disse: "Assurdo! Come potrebbe chiunque implementare una
funzionalità del genere?"

Il maestro lanciò un'applicazione sul desktop. "Ecco un editor di mia ideazione,
che implementa l'Annullamento Ideale."

Il monaco inserì una linea di testo. Quindi cancellò una parola, ridimensionò la
finestra, salvò il file, e lo inviò per email. Quando l'email comparve sul suo
telefono, premette il bottone Annulla dell'editor quattro volte.

Il monaco disse: "Nessun effetto."

Kaimu rispose: <i>"Nullo.</i> Il tempo stesso è stato reimpostato così com'era
esattamente prima che tu inserissi la linea di testo. A questo punto tu --
non ricordando nulla dell'iterazione precedente -- hai di nuovo cancellato la
parola, ridimensionato la finestra, salvato il file e inviato l'email."

Il monaco additò trionfante il maestro. <i>"Nullo</i> al vostro /Nullo!/ Giacché
in questa presunta seconda iterazione avrei poi premuto annulla quattro volte,
proprio come ho fatto nelal prima iterazione... creando dunque un ciclo
infinito!"

Kaimu incrociò le braccia e con soddisfazione rispose: "Le azioni della seconda
iterazione non erano significativi, perché erano destinate ad accadere come
conseguenza della reimpostazione dell'orologio; dunque non sono candidate per
l'Annullamento Ideale. Solo i tuoi quattro Annulla nella /prima/ iterazione --
quelli che hanno /iniziato/ la seconda iterazione -- erano significativi."

Il monaco chiese: "Dunque cos'è accaduto a quei quattro Annulla?"

Kaimu rispose: "Grazie ai quattro Annulla nella /seconda/ iterazione... anche
quelli sono stati annullati."
