Number: 139
Title: Feedback
Lang: it
Translator: alessandro1997

Erano passate molte settimane da quando la maestra [[Suku]] e i suoi tre novizi erano partiti dal
[[Temple of the Morning Brass Gong|Tempio del Gong d'Ottone del Mattino]] e si erano avventurati per le imponenti
montagne verso occidente. I primi tiepidi venti primaverili salutarono il gruppo mentre arrivava al
[[Temple of the Thrown Coin|Tempio della Moneta Lanciata]], i cui monaci costruivano siti web con supporto ai social
media per dei ricchi mercanti della loro provincia. Qui, Suku insegnava l'arte di scrivere codice manutenibile, e come
ricompensa la Moneta Lanciata condivideva le segrete ricchezze delle loro tecnologie.

Uno dei due monaci novizi sotto la guida di Suku osservò che i monaci della Moneta Lanciata si attenevano strettamente
alle sue parole, trattandolo con il riguardo di cui si potrebbe rivestire un dignitario in visita. Ma quando le stesse
parole erano dette da Suku, i monaci della Moneta Lanciata sollevavano le sopracciglia con fare scettico o abbassavano
lo sguardo per giocare coi cellulari o i tablet. Facevano lo stesso quando parlava la monaca novizia.

Fu allora che il monaco novizio si accorse della quasi totale assenza di donne dal Tempio della Moneta Lanciata. Poteva
spiare solo alcune monache mentre con lo sguardo vagava nell'aula delle lezioni. Tutte sembravano di basso rango e non
facevano domande.

- - -

Durante la colazione della mattina seguente il monaco novizio si sedette vicino uno degli abati anziani.

"Perché in questo tempio ci sono così poche donne?" chiese il monaco novizio.

"Perché molto poche donne richiedono di essere ammesse, ormai" rispose l'abate.

"E perché?" chiese il monaco novizio.

"Perché è risaputo che la maggior parte delle ragazze non soddisfa i nostri standard rigorosi" rispose l'abate.

"E perché?" chiese il monaco novizio.

"Perché la produttività richiede armonia, e molte candidate si inseriscono male nella nostra cultura" rispose l'abate.
"In verità, la maggior parte ha sprecato il tempo che abbiamo speso per loro lasciandoci poco dopo il loro arrivo."

"E perché?" chiese il monaco novizio.

"Perché non erano felici qui, e non lavoravano bene con i monaci" rispose l'abate.

"E perché?" chiese il monaco novizio.

"Perché come molti altri grandi tempi, la cultura di questo tempio è quella di un maschio: dura e rude, crudele e cruda,
nel lavoro e nel risposo" rispose l'abate.

"E perché?" chiese il monaco novizio.

"Perché in questo tempio ci sono così poche donne" rispose l'abate.
