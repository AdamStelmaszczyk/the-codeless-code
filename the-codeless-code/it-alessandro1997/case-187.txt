Number: 187
Title: Colloquio di uscita
Tagline: In cui prendiamo le cose per ciò che sono
Illus.0.title: Alcuni candidati me lo hanno fatto sul serio, senza mostrare il minimo imbarazzo. Col senno di poi, li avrei dovuti assumere tutti per poi spedirli al Marketing.

Il maestro Java [[Bawan]] era impegnato in un colloquio con un candidato per il
[[Elephant's Footprint Clan|Clan dell'Orma di Elefante]]. Dopo le solite domande
preliminari (sulle classi astratte e sul programma FizzBuzz), Bawan disegnò un
semplice schema database sulla lavagna e chiese al candidato di definire alcuni
POJO annotati per il funzionamento con Hibernate.

"Non so cosa vogliate dire" disse il candidato.

"Oggetti dominio" disse Bawan "con annotazioni Hibernate".

"Continuo a non sapere cosa vogliate dire" disse il candidato.

"Magari le conosci come annotazioni JPA" suggerì Bawan.

Il candidato scosse la testa.

"EJB3?" chiese Bawan. "ORM?"

Il candidato scosse la testa.

Bawan esaminò un foglio. "Allora magari puoi dirmi perché Hibernate, JPA, EJB3
e ORM sono tutti menzionati in cima al tuo curriculum, sotto la voce
/Competenze Principali/."

"Oh!" disse il candidato. "Il mio collocatore mi ha detto di metterli lì. Ha
detto che sarebbero stati molto utili per i colloqui."

"Capisco" disse Bawan. "Be', il nostro tempo insieme è finito. Il tuo prossimo
colloquio sarà col maestro [[Kaimu]], che è meno fiscale su certe cose. Vai a
destra, sali le scale e cerca la porta col suo nome."

Il candidato ringraziò Bawan e andò.

- - -

Il giorno successivo, Bawan chiese a Kaimu cosa pensasse del candidato.

"Non l'ho mai visto" disse Kaimu. "Pare che, uscito dal tuo ufficio, sia andato
a destra invece che a sinistra, si sia arrampicato fino al pinnacolo della torre
sulla scarpata e si sia lanciato attraverso una porta di manutenzione che usiamo
per accedere all'antenna WiFi all'esterno dell'edificio. Forse puoi dirmi perché
su quella porta ci fosse il mio nome, sopra un cartello che diceva
/Chiudere gli occhi e spingere forte/."

"Oh!" disse Bawan. "Madame [[Jinyu]] mi ha detto di metterli lì. Ha detto che
sarebbero stati molto utili per i colloqui."
