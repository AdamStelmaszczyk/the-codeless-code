Number: 49
Title: L'indagine di Banzen
Lang: it
Translator: alessandro1997
Illus.0.title: Fondamentalmente, questo è il mio sistema di archiviazione.

L'abate del [[Laughing Monkey Clan|Clan della Scimmia Ridente]] osservò che il software prodotto dalla sala nord
dell'abbazia aveva più difetti del software prodotto da qualunque altro gruppo di monaci. Il maestro Java [[Banzen]]
venne chiamato per investigare.

Il maestro scelse una sala conferenze adatta nella sala nord. Sedendosi al suo interno, invitò l'abate a unirsi. Quando
anche l'abate si sedette il maestro prese il suo pranzo da una busta di carta e incominciò a mangiare. L'abate attendeva
in silenzio, sempre più spazientito.

Infine il maestro finì l'ultimo morso del suo pasto. Accartocciò il sacchetto di carta e lo lanciò nel cestino
all'angolo della stanza. La palletta mancò l'apertura di circa tre piedi, rimbalzò sul muro, e rotolò, fermandosi vicino
al secchio. Banzen uscì.

L'abbate lo seguì, pensando: la devozione di Banzen per la perfezione è troppo ammirata nel tempio. La luna crescente è
un cerchio eccellente, ma un pessimo quadrato.

Banzen quindi ordinò all'abbate di convocare i monaci della sala nord uno dopo l'altro. A ciascun monaco fu detto di
incontrare il maestro e l'abbate fuori dalla sala conferenze scelta. A ciascuno fu anche detto di portare le stampe di
tutto il codice che aveva scritto nei trenta giorni precedenti.

Ogni volta che un monaco compariva, Banzen diceva: "Dammi i tuoi listati di codice e aspetta in quella stanza, perché
mi è stato chiesto di indagare su di te". Ciascun monaco entrava nella sala conferenza come gli era stato detto, quindi
Banzen chiudeva la porta, lasciando il monaco da solo nella stanza. Banzen metteva quindi i fogli del monaco a faccia in
giù su una pila sempre più grande fuori dalla stanza. Quando erano passati esattamente cinque minuti Banzen apriva la
porta ed entrava, dicendo: "Ho indagato su di te". Il monaco veniva quindi congedato.

L'abbate pensò: la luna di Banzen è persa dietro una nuvola. Tuttavia, la notte non è ancora finita.

Banzen ripeté il rituale per tutti e dodici i monaci della sala nord. Quando l'ultimo monaco se ne fu andato, Banzen
lasciò l'abbazia senza dire altro. Dei listati non aveva esaminato una sola pagina.

L'abbate disse a se stesso: un vento ha pulito il cielo, e la luna di Banzen non è nemmeno mezza piena. Devo chiamare
la badessa.

Così l'anziana [[Jinyu]] venne chiamata nella sala conferenza. Ella, a sua volta, convocò Banzen.

"Qual è il problema della sala nord?" chiese Jinyu.

Banzen indicò. "Che quella pallina di carta è ancora per terra all'angolo."

== Il commento di Qi

Ciò che è stato fatto era aspettato; ma ciò che non è stato fatto importava. Se non riesci a vedere l'errore, la sala
nord ti attende.

== Il poema di Qi

Una montagna di codice sorgente troneggia nella sala: //
il lavoro di dodici monaci da luna a luna. //
La bilancia di un mercante può comparare pesci e monete, //
ma una busta di carta la batte.
