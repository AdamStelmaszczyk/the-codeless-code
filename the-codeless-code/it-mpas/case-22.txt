Number: 22
Lang: it
Translator: mpas
Title: Sicurezza

<p>Un monaco del Clan Scimmia Ridente conosceva bene il software prodotto dal Tempio Della Carità Dello Yak Irsuto, 
e voleva utilizzare uno dei loro moduli per il suo ultimo progetto. 
Ma il magazzino del codice del clan era sotto stretta sorveglianza, e il monaco doveva ottenere il permesso 
dalla gerarchia del monastero per utilizzare qualsiasi software di terze parti.</p>
<p>Il sommo sacerdote del suo clan era disposto ad acconsentire, ma a una sola condizione: 
una classe wrapper doveva prima essere prodotta dalla casta dei sacerdoti. 
Tutti gli accessi al modulo potrebbe essere fatto attraverso la classe wrapper.</p>
<p>Disse il prete, 
"Questo farà sì che non si faccia uso di funzioni che siano troppo complesse per le vostre abilità. 
E c'è un ulteriore vantaggio: se mai ritenessimo inadeguata l'implementazione dello Yak Irsuto, 
i nostri sacerdoti saranno in grado di sostituirla con un altro modulo da mettere nel wrapper, 
e nessuno che utilizzi il wrapper sarà disturbato dal cambiamento".</p>
<p>Il monaco si inchinò e mise al corrente il master Java.</p>
<p>Il maestro Java chiamò il prete, e suggerì di andare insieme fino alle montagne, 
per meditare sul modo migliore per costruire questo wrapper.</p>
<p>"Guida tu." Disse il maestro.</p>
<p>Si sedettero nella macchina del prete, dopo di che il sacerdote aggrottò la fronte.</p>
<p>"La manopola di sintonia della mia radio sembra sia stata rubata", disse il prete.</p>
<p>"Questo è bene," disse il maestro Java. "La musica potrebbe essere una distrazione pericolosa sulle strade strette".</p>
<p>"Anche le manopole per l'aria condizionata", disse il prete.</p>
<p>"Eccellente!" Disse il maestro Java. "L'aria fredda aggrava i reumatismi, e causa malattie al basso ventre".</p>
<p>Il prete girò la chiave di accensione, ottenendo solo silenzio. Lasciò il suo posto per indagare.</p>
<p>"Inoltre," disse il prete, "sembra che il cofano sia stato saldato."</p>
<p>"La vostra fortuna persiste!" Gridò il maestro Java. 
"Ora è certo che nessuno potrà danneggiare il motore. 
E se il colore dei pneumatici dovesse risultare insoddisfacente, 
mi aspetto che questi possano essere sostituiti senza alcun effetto distinguibile sulla fluidità della marcia."</p>
