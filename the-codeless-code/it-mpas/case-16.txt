Number: 16
Lang: it
Translator: mpas
Title: Documentazione

<p>L'abate del Clan Aquila Cieca Dai Sette Artigli stava
verificando il numero degli elementi da consegnare preparati
dai monaci del tempio, quando notò che un monaco del Clan
Scimmia Ridente non aveva prodotto nessun documento di
progettazione.</p>

<p>"E se venisse scoperto un problema nel sistema di
produzione?" l'abate chiese al monaco. "Chi, a parte te,
potrebbe capirne la causa?"</p>

<p>"Si esamini il codice stesso", disse il monaco.  "Un
Documento è una brutta bestia, facilmente preda del Triplice
Flagello dell'Errore: Omissione, offuscamento, e
obsolescenza"</p>

<p>L'abate segnalù la cosa al maestro Java, che sentenziò:
"Che il monaco resti in equilibrio su un piede solo con il
suo bastone proteso, ogni giorno, dal tramonto a mezzanotte.
Se sarà in grado di pronunciare una parola che mi
compiacerà, revocherò la punizione, ma non altrimenti."</p>

<p>"Esiste tale parola?" chiese l'abate.</p>

<p>"È difficile essere certi," riflette il maestro.  "Ieri
sono stato compiaciuto dal frinire di un grillo frinire dopo
le prime tre gocce di pioggia.  Il giorno prima, lo
sciabordio del latte in un secchio mi ha restituito un
piacevole ricordo della mia giovinezza.  Forse la risposta
sta nel profumo di un fiore di loto bianco che, una volta,
passò alla deriva nello stagno sotto la mia finestra".</p>

