Number: 30
Lang: it
Translator: mpas
Title: Tazze

Il maestro Java Bawan disse: "Al mercato, un mendicante
non possiede nulla, tranne tazze vuote.  Se gli si riempono
tutte, tranne una, con del tè, egli ve ne sarà grato, ma
versando anche una sola goccia nell'ultima, egli morirà di
sete istantaneamente.  Spiegate questo."

Nessun monaco potè rispondere alla domanda di Bawan. Il
maestro si ritirò, quindi, nelle sue stanze.

Quella sera, quattro studenti bussarono alla sua porta,
in cerca di aiuto per un programma maligno.  I suoi file di
log traboccavano, letteralmente, di eccezioni
<i>ArrayIndexOutOfBounds</i>, l'esistenza delle quali, gli
studenti insistevano fosse impossibile: la matrice in
questione era stata dichiarata per contenere un migliaio di
elementi, e l'indice, un intero costituito da un singolo
byte, non avrebbe mai potuto superare il valore 255, per
definizione.

Il maestro Bawan indicò un oggetto in un angolo. "Che
cosa è questo?" Chiese ad ogni studente.

"Una scopa", dissero, uno alla volta.

Bawan afferrò la scopa e l'agitò in ampi movimenti sopra
le teste degli studenti.  Le fotografie appese alle pareti
vennero spazzate via e caddero a terra volteggiando.  Vasi e
coppe furono scaraventati giù dagli scaffali. I paraventi di
carta [di riso, NdT] si strapparono.  La polvere fu
scrollata giù dalle travi.

"Non una scopa!" Gridava il maestro Bawan, continuando a
rotearla ancora, come un pazzo. "Non una scopa!"


== Commento di Qi

Ciascuna delle coppe del mendicante è simile in tutto e
per tutto a quella che gli sta accanto, eppure ognuna
contiene il doppio della capacità della coppa alla sua
destra.  Ora, dite rapidamente di cosa si tratta.


== Poesia di Qi

Nella mano di un mendicante, il bastone suscita pietà. //
Nella mano del maestro, paura. //
Queste qualità non sono dentro il bastone: //
ma nel <i>"dove"</i> in cui si trova.

