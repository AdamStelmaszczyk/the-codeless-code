Number: 33
Lang: it
Translator: mpas
Title: Paura
Illus.4.title: Si, ma non riceve comunque molta posta.


Un monaco anziano, recentemente affiliato al tempio, si
avvicinò al maestro Java con aria frustrata:

"Ho ricevuto il compito di aggiungere numerose
funzionalità al sistema di elaborazione ordini del Calzolaio
Imperiale, ma non riesco ancora a comprendere come funziona.
La logica è distribuita tra più applicazioni, ognuna
realizzata con tecnologie completamente diverse.  Invece di
creare programmi di utilità comuni, gli autori hanno
semplicemente copiato stralci di codice da un luogo
all'altro, spesso introducendo sottili differenze.  I
processi in esecuzione automatica cercano e modificano
record del database senza alcun, documentato, motivo, e il
database cospira contro di me: un semplice aggiornamento in
una tabella può innescare una cascata di inserimenti ed
eliminazioni in altre".

"Vedo due strade davanti a te," disse il maestro Java.
"Nella prima, si effettuano solo le integrazioni necessarie
e, rapidamente proclamerai la vittoria.  Nella seconda, si
inizia l'arduo compito di riprogettare e riscrivere il
codice di base.  Come pensi di procedere?"

Il monaco si inchinò per la vergogna.  "Non posso
dirlo. Al momento ho paura di toccare qualsiasi cosa, perché
la mia ignoranza sarà la prova della mia rovina."

"La paura forgia una buona armatura, ma una misera lama",
annuì il maestro Java.  "Per sconfiggere la paura, dobbiamo
dissipare la tua ignoranza."  Con il suo bastone aprì la
finestra scorrevole e indicò il bosco al di là.

"Segui la strada delle Bianche Ortiche per tre giorni,
fin sulla montagna, arriverai ad un eremo arroccato su un
picco.  Vi abita un dotto fratello, che mantiene copia dei
documenti dei nostri clienti.  Egli ti consiglierà sulla
progettazione del sistema."

Il monaco fece come gli era stato ordinato, e al tramonto
arrivò all'eremo, che si rivelò un edificio ben diverso da
tutti quelli che avesse mai visto.

La costruzione era chiaramente iniziata come una robusta
casa di pietra sul bordo del picco, ma tre nuove ali di pino
grezzo, con ancora la corteccia, si spingevano ben oltre la
rupe e sporgevano nel vuoto.  Al di là di queste c'erano
passerelle aperte e scalette, che terminavano in dozzine di
locali arroccati su oblique palificazioni, appoggiate (a
malapena) su sporgenze rocciose molto più in basso.

Ancorati a questi locali, se ne aggiungevano altri che
sporgevano ancora di più nel vuoto, costruiti con bambù
inclinati all'impazzata in tutte le direzioni.  Rampe e
scale fuoriuscivano inferiormente, e conducevano ad altri
locali, sospesi con corde e costituiti, principalmente, da
canne e paglia.  Tutto era tenuto insieme da funi di canapa,
legate quà ad un davanzale di una finestra, là ad una
banderuola, come se una grande ragno ubriaco avesse
catturato un centinaio di capanne nella sua ragnatela.  La
struttura oscillava malamente nella brezza leggera,
scricchiolando.

Il monaco rimase per un po' a bocca aperta, poi si
riprese e colpì il gong.

L'eremita giunse dalla stanza più lontana, arrampicandosi
sulle corde e scendendo sui tetti, scomparendo in una botola
di bambù e, infine, riapparendo sull'uscio della
capanna.

"Che notizie mi porti dal tempio?" Chiese
l'eremita. "Sono stato, finalmente, richiamato a casa?"

Il monaco disse che non aveva notizie da riportare a tal
riguardo.

L'eremita chinò il capo. "Misero me!  Fino a quando non
sarànno pronunciate parole in tal senso, il mio compito è
quello di ampliare questo eremo verso l'esterno, oltre il
bordo delle rocce, per ospitare la, sempre crescente,
raccolta di file temporanei del tempio.  L'ho fatto per
anni, fedelmente e senza discutere, sperando, un giorno, di
guadagnare i favori del maestro e il rientro dall'esilio.
Ma confesso che il mio lavoro diventa sempre più difficile
con il trascorrere delle stagioni.  La neve invernale è così
pesante, sui tetti, che le palafitte di bambù cominciano a
cedere, e, in estate, devo combattere con le gazze per
evitare che le mie pareti di paglia diventino parte del nido
di qualcuno.  A proposito ... non sei (spero) allergico? Al
polline? All'ambrosia?  Una volta ho visto sette camere
collassare e cadere giù nel precipizio a causa di un
vigoroso uno starnuto ... "

"Ma questa è pura follia!" Esclamò il monaco.  "Ora che
avete un'idea di quante stanze sono necessarie, non riesci a
demolire questa mostruosità e ricominciare da capo?"

"Che sciocchezza.  Immagina il tempo che potrebbe
prendere una tale impresa, e come potrebbe scontentare il
mio padrone nel frattempo!  Come potrei giustificare la
dimunizione di magazzini invece di aggiungerne altri?  Il
mio esilio potrebbe durare un altro decennio!  No, è molto
più sicuro fare esattamente come mi è stato comandato.
Comunque, conosco questo eremo abbastanza bene, i suoi punti
forti e quelli deboli, e, dal momento che cammino con passo
leggero ed evito il pepe, le mie probabilità di morire per
una lunga caduta sono ragionevolmente basse.

"Ma basta lamentarsi della mia situazione, sapiente
fratello.  Se non sei stato inviato qui per richiamarmi a
casa, allora vuol dire che hai bisogno del mio aiuto per
comprendere il sistema di elaborazione ordini del Calzolaio
Imperiale.  Molti, come te, sono venuti a tale scopo, perché
ne sono io l'autore".

Il monaco, non rispose, si inchinò e tornò di nuovo lungo
la strada per la quale era giunto, avendo già ottenuto
l'agognata illuminazione dall'eremita.




