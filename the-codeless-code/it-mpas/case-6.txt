Number: 6
Lang: it
Title: Nulla
Title-footnote: *
Translator: mpas

Al ritorno dalle vacanze, l'abate del Clan Della Scimmia
Ridente trovò il suo tempio in uno stato di panico e
scompiglio.  Il sistema finanziario che avevano appena
modificato stava lanciando NullPointerExceptions per ogni
nuovo cliente.  Questi utenti, esasperati, chiudevano i
conti dopo appena un giorno.

Con qualche difficoltà l'abate individuò il problema in un
metodo il cui scopo dichiarato era quello di restituire
l'elenco delle operazioni dell'utente.  Se non avesse
trovato transazioni tornava null, invece che una lista
vuota.

"Portatemi il monaco che ha scritto questo metodo", ordinò
alle guardie del tempio.  "E anche il monaco autore del
codice che lo invoca."

Il primo monaco, che era il più anziano dei due, dichiarò
che la colpa fosse gettata ai piedi del secondo.  "Il mio
Javadoc era chiaro fino all'estremo. Non è colpa mia se lui
non ha verificato la presenza di valori null".  Il secondo
monaco chinò la testa per la vergogna e non disse nulla.

L'abate batté le mani e due alte urne di giada furono
sistemate a terra davanti ai monaci.  "La vostra punizione è
scritta nei foglietti di carta contenuti all'interno.  Ogni
giorno prenderete il primo foglietto che le vostre dita
toccheranno e obbedirete alla lettera, fino a quando l'urna
si svuoterà."

Fu ordinato di cominciare al monaco più giovane.  La sua
mano non era ancora arrivata a metà nell'urna quando si udì
il fruscio della carta.  Leggendo la strisciolina di carta,
s'inchinò e uscì dalla stanza.

Il monaco più anziano infilò la mano in profondità nella sua
urna finché le sue dita sfiorarono il fondo gelido.  "Non ci
sono strisce di carta in quest'urna," disse il monaco, con
un sorrisetto appena accennato sulle labbra.

"Né ci sono pesci, né dieci montagne", replicò l'abate.

Poi il monaco anziano gridò di dolore. L'urna cadde e si
frantumò.  Uno scorpione si infilò tra le pietre del
pavimento.

L'abate redarguì il monaco morente. “Non tutti i nulla sono
eguali”


{{*}} "Empty" nel testo originale.






