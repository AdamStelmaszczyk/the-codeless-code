Number: 3
Lang: it
Title: Incapsulamento
Translator: mpas

In quel tempo, un giovane monaco nuovo del tempio, non solo
aveva dichiarato tutti i metodi pubblici, ma anche le
variabili d'istanza. L'abate, stanco di rimproverarlo,
chiese un consiglio al maestro Java.

Il giorno seguente il maestro convocò il monaco per un
pranzo nel suo ufficio privato.

Il monaco entrò e trovò un lauto banchetto disposto sul
tavolo delle conferenze. Il maestro, allora, chiese al
monaco di sdraiarsi sul pavimento.

Il monaco eseguì quanto richiesto, e, il maestro, dopo aver
aperto le vesti del monaco, tirò fuori un grosso
coltello. Egli esercitò, con la punta, una pressione
crescente sul petto nudo del monaco, finchè una stilla color
rubino apparve vicino alla lama. A quel punto il monaco
gridò in preda al terrore e chiese al maestro che cosa
avesse intenzione di fare.

"Aprirti la pancia", spiegò il maestro, "in modo da poterci
mettere il riso e versare il tè. La mia agenda è molto piena
e trovo questo metodo di somministrare il cibo agli ospiti
estremamente efficiente."

Da quel momento il monaco non ebbe più bisogno di essere
corretto.

