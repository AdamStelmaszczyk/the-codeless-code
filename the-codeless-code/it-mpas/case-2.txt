Number: 2
Lang: it
Title: Ignota Ignoranza
Translator: mpas
Illus.0.title: A pensarci bene, dovr&ograve; solo l'insalata.

L'Imperatore era furibondo per i difetti del nuovo sistema
di elaborazione ordini che aveva commissionato, e così inviò
un messaggero al tempio, per indagare sui monaci.

"Sua Eccellenza vi ha mandato i suoi Analisti Aziendali più
fidati per garantire che tutte le caratteristiche avrebbero
funzionato come previsto." disse il messaggero accigliato.
"Non avete compreso nessuna delle loro numerose
presentazioni in PowerPoint?"

"Abbiamo partecipato a ciascuna di esse," disse il maestro
Java. "E tutto ciò che è stato sentito, è stato compreso".

Il maestro fece portare una piccola ciotola di riso davanti
al messaggero, che lo terminò prontamente. Il messaggero si
asciugò la bocca sulla manica e continuò: "Quegli stessi
Analisti vi hanno fornito diecimila pagine di documenti di
requisiti, meticolosamente illustrati fino all'ultimo caso
d'uso. Non vi siete scomodati di esaminarli?"

"Abbiamo passato al setaccio ogni pagina," disse il maestro
Java. "E tutto ciò che è stato letto, è stato compreso."

Il maestro fece portare una tazza di tè fumante davanti al
messaggero, il quale lo tracannò in un fiato.  Poi il
messaggero cadde in avanti, sul tavolo, morto.

Il maestro chiese ai suoi discepoli: "Non sapeva il
messaggero che è nostra abitudine circondarci di cibo e
bevande avvelenate, per meglio resistere alla tentazioni
della carne?"

Disse il monaco più saggio: "Tutto ciò che è stato osservato
dal messaggero, è stato compreso."
