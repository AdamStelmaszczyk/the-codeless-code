Number: 43
Lang: it
Translator: mpas
Title: Buchi

La Badessa Jinyu stava ispezionando lo stato del Clan
Scimmia Ridente.  Nella sala si imbattè in un monaco
semi-annegato, bagnato e tremante.

"Spiegati", disse la badessa.

"Il m-m-maestro mi ha ordinato di tirare a secco la sua
b-b-archetta dal f-f-fiume", disse il monaco battendo i
denti.  "Mentre ero ancora lontano dalla riva ho scoperto
che aveva m-m-molti fori sulle fiancate.  La m-m-maggior
parte di essi erano stati turati con tappi di sughero, ma
d-d-due erano stati trascurati.  Se non li avessi tappati
con le mie d-d-dita sarei m-m-morto".

La Badessa si inchinò e andò a trovare il maestro Java.

"Spiega", disse la Badessa, indicando il monaco.

"A questo monaco è stato dato il compito di implementare il
carrello della spesa per il nostro nuovo sito," disse il
maestro.  "Ha scoperto che se un particolare valore del
database non fosse inizializzato, i tentativi di
visualizzare il carrello fallirebbero.  Così il monaco ha
cercato ogni pagina che offriva un collegamento al carrello
e ha tentato di inizializzare la voce del database da lì.
C'erano più di una dozzina di tali pagine. Deplorevolmente,
due sono state trascurate."

La badessa colpì il maestro con il suo bastone.

"La prossima volta," disse, "fai più buchi."

