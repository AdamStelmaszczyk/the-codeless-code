Number: 44
Lang: it
Translator: mpas
Title: Il Monaco Tardo
Title-footnote: *
Illus.0.title: La garanzia della camera d’aria non copre le forature causate da rocce taglienti. Questi danni non sono riconosciuti nemmeno dalla copertura sanitaria del tempio.


Un monaco aveva uno strano metodo di scrivere codice.
Quando gli veniva presentato un problema, per prima cosa
scriveva molti test automatici per verificare che il codice
non ancora scritto fosse corretto.  Questi sarebbero,
ovviamente, falliti, poichè non c'era ancora nulla da
testare.  Solo quando i test erano completi il monaco si
sarebbe messo al lavoro sul codice desiderato, procedendo
diligentemente fino a quando tutti i test fossero passati.

I suoi fratelli ridicolizzavano questo processo, che faceva
si che il monaco producesse, per l'applicazione, solo la
metà di quanto producevano i suoi pari, e, anche allora,
solo dopo un lungo ritardo.  Lo chiamavano Luohou, il Monaco
Tardo.

Il maestro Java, Banzen, sentendo parlare di questo,
dichiarò: "Indagherò".

Al suo ritorno, il maestro decretò che tutti i membri del
clan che avessero terminato le assegnazioni settimanali
avrebbero potuto accompagnarlo alla piscina come ricompensa
per la loro efficienza.  Il Monaco Tardo rimase indietro, da
solo.

In cima alla piattaforma per i tuffi, il più anziano dei
monaci guardò oltre il bordo e si ritrasse.

"Maestro!" Gridò. "Qualcuno spostato le pietre della diga!
La vasca è vuota.  Sotto attendono solo erbacce e rocce
taglienti!"

Con il suo bastone, Banzen, spronava i giovani in avanti,
verso il precipizio.

"Sicuramente", disse il maestro, "si può risolvere il
problema quando si raggiunge il fondo."




{{*}} "Backwards" nel testo originale - significando sia 'all'indietro' che 'tardo', 'ritardato'

