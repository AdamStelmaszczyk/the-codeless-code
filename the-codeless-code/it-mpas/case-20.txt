Number: 20
Lang: it
Translator: mpas
Title: Né Si Né No


Una suora del Clan Orma D'Elefante si sedette a gambe incrociate sulla sua scrivania
contemplando un diagramma Entità-Relazioni sulla lavagna.

Il maestro Java la vide e si avvicinò.

Il Dio del <i>Silenzio Tra Le Parole</i> aleggiava nella stanza.

- - -


La suora indicò il diagramma.
"Questa colonna, chiamata 'completato', dichiara di accettare valori interi.
Un esame dei dati mostra che contiene unicamente due valori: zero e uno.
Suppongo che lo zero indichi la menzogna, e il valore uno, la verità."

Disse il maestro: "Solo un iniziato può dire cosa significhino tali numeri"

Disse il Il Dio del <i>Silenzio Tra Le Parole</i>:
"La presenza di un singolo zero implica l'esistenza di un uno, e quindi di un due, e, similmente all'infinito.
Forse l'universo è scaturito, con lo stesso sistema, dal guscio di un uovo di serpente?"

- - -


La suora sollevò le prime due dita della mano destra.
"Consideravo di memorizzare un due in qualche riga a caso, solo per osservare l'effetto sull'applicazione".

Disse il maestro: "Tu cerchi di determinare se la verità consista nella presenza di un uno, o nell'assenza di uno zero."

Disse il Il Dio del <i>Silenzio Tra Le Parole</i>:
"L'assenza di uno zero implica una presenza.
La presenza di uno zero implica un'assenza.
Cosa rimane del serpente che divora la sua coda fino alla punta della sua lingua?"

- - -


La suora appoggiò il dito indice sul mento.
"La colonna permette anche valori nulli.
Se si interpreta la colonna come una domanda, la convenzione stabilisce che un valore nullo rappresenti una risposta sconosciuta".

Disse il maestro:
"Questo nulla è sia l'astuta pausa che precede una bugia,
sia il dolce silenzio prima della rivelazione della verità.
La sua essenza si basa interamente in quello che diventerà.
Solo quando esso cessa di esistere possiamo conoscere ciò che era."

Disse il Il Dio del <i>Silenzio Tra Le Parole</i>:
"Il fantasma prende in prestito la forma dei defunti.
Ma che forma possiamo dare allo spirito del non-nato?"

- - -


La suora unì le dita delle mani:
"Prima che l'applicazione interroghi il database, il valore di questa colonna è sconosciuto.
In seguito, qualsiasi valore nullo in questa colonna sarà rappresentato intenzionalmente come un valore booleano null.
Il valore è quindi allo stesso tempo conosciuto e sconosciuto ".

Disse il maestro:
"Abbiamo appreso solo di non aver imparato nulla, ma questa è la radice della saggezza."

Disse il Il Dio del <i>Silenzio Tra Le Parole</i>:
"Il saggio e lo stolto giungono alla tomba nello stesso modo.
Entrambi credono che il saggio sia uno sciocco. Dove sta la saggezza, dunque?"

- - -


La suora ripiegò le mani e le raccolse in grembo.
"Il valore intero nullo persistente in SQL, diventa il booleano nullo nella memoria transitoria.
Due <i>nulla</i>, di natura completamente diversa.
Come può l'assenza essere diversa?"

Il maestro annuì.

Il Il Dio del <i>Silenzio Tra Le Parole</i> sollevò un sopracciglio.
