Number: 24
Lang: it
Translator: mpas
Title: Il Taccuino Rosso

Questo è registrato negli annali del Tempio del Mattino Del
Gong D'Ottone, nel capitolo intitolato Test Unitari:

Il maestro Java Kaimu di tanto in tanto usava rispondere
alle domande con una sola parola: /null./  Quando gli veniva
chiesto cosa volesse dire, rispondeva, invariabilmente, con
lo stesso, impenetrabile, /null./

Un giovane monaco, malaticcio e di natura solitaria,
cominciò a prendere nota di quali domande ricevessero questa
risposta. Questi le registrò in un piccolo taccuino rosso,
le cui pagine si riempirono copiosamente nel corso dei mesi.
A tarda notte, il monaco si vedeva spesso meditare sul
taccuino.

Un giorno i suoi fratelli si presero gioco di lui.  "Non sei
ancora riuscito ad accedere alla mente del tuo amato maestro
Kaimu?"

/"Null"/ disse il monaco.

A quel punto, gli altri monaci lo afferrarono e lo presero a
calci fino a che non fu tutto contuso.  Il suo prezioso
libretto rosso fu gettato nel fuoco.

Il maestro Java, udito ciò, ordino all'abate del clan di
indagare.  "Qui ci sono quarantotto domande per il giovane
monaco," disse il maestro. "Riportami le sue risposte."

L'abate fece quanto richiesto. Il monaco diede una risposta
chiara alla maggior parte delle domande.  Molte ebbero come
risposta l'enigmatico /null./ Per il resto, il monaco tacque.

Il maestro Java esaminò il documento portatogli dall'abate
accarezzandosi la barba.

"Per la risposta alla domanda dodici, le orecchie del monaco
siano prese a pugni, per la sua insolenza," disse il
maestro. "Per la risposta alla domanda trentuno, sia
frustato sulle natiche con un bacchetta di salice, per
avermi prevaricato. Poi provvedete perchè gli sia dato un
altro taccuino rosso."

"E che dire dei fratelli che lo hanno picchiato?" Chiese
l'abate.

"Siano ricompensati, perché hanno reso un servigio al
tempio.  Ora so che l'algoritmo del monaco era difettoso".

