Number: 17
Lang: it
Translator: mpas
Title: Non l'ho inventato io

<p>Un monaco del Clan Orma d'Elefante era stato accusato di
eliminare pagine e pagine di codice ridondante creato dal
clan. Si avvicinò al sommo sacerdote del clan per avere la
sua guida.</p>

<p>"Qui, per esempio, ci sono cinque sistemi per la gestione
delle preferenze degli utenti", disse il monaco, spargendo
le stampe sul tavolo.  "Devo scegliere il migliore oppure
adottare qualche compromesso.  In entrambi i casi almeno
quattro moduli saranno gettati nel fuoco, e ai loro autori
sarà ordinato di utilizzare il codice di un loro
rivale."</p>

<p>"Allora sei condannato", disse il prete.  "Una volta che
la gatta si bagna la zampa per artigliare una carpa dalla
vasca, non scambierà il bottino nemmeno per diecimila
topi."</p>

<p>Il monaco si passò una mano sulla fronte.  "E questo è
uno, ma devo consolidare una dozzina di sottosistemi
ridondanti!  Oggi ho visto uno dei fratelli anziani affilare
i coltelli da lancio.  Non c'è modo per addolcire i monaci
del nostro clan?"</p>

<p>Il prete alzò la mano sinistra, a cui mancava il dito
mignolo. "Se la gatta non può avere la carpa, un pezzetto
del ladro di carpe sarà sufficiente."</p>

