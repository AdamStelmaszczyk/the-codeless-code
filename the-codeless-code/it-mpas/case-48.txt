Number: 48
Lang: it
Translator: mpas
Title: Silenzio

Il Tempio del Mattino Del Gon D'Ottone sorgeva immerso nelle
pieghe di una foresta di alta montagna, ombroso e
lussureggiante.  Nascosti tra i suoi fitti boschi ben
curati, vi erano quattro santuari, dedicati a quattro
diverse divinità del silenzio.

Il monaco Huisheng stava porgendo i suoi omaggi all'ultimo
di questi, quando, sul terreno davanti a lui, un sandalo
cadde dal cielo .  Il monaco alzò gli occhi e vide un dotto
fratello, legato, imbavagliato, e appeso per gli arti
superiorri, a penzolare da un cipresso.  Il prigioniero
stava freneticamente lottando con i legacci per attirare
l'attenzione di Huisheng.

Era abitudine di Huisheng di non parlare se non quando gli
veniva rivolta parola, e, poiché il prigioniero non era
disposo a parlare con nessuno, Huisheng, semplicemente, si
voltò di nuovo e si inginocchiò presso il santuario, per
meglio contemplare la scena.

<i>-- Ho sentito molto oggi,</i> pensò Huisheng, riferendosi
allo stato di un lavoro critico lanciato di notte.

<i>-- Molti hanno elogiato la progettazione del processo, del
quale si era detto che se non fosse riuscito ad elaborare
tutti i record, avrebbe automaticamente inviato un'apposita
e-mail all' Amministratore e a tutte le Parti
Interessate.</i>

<i>-- Molti hanno ammirato l'affidabilità del processo, e come
fosse normale che nei giorni precedenti non venisse inviato
nessun messaggio di questo tipo.</i>

<i>-- Molti hanno sottolinato la tendenza del processo a non
emettere troppi messaggi, e come questi messaggi fossero
inviati solo quando si riteneva che ci fosse qualche errore
da correggere.  Io trovo questa caratteristica
particolarmente virtuosa, sebbene l'abate che prende il tè
al mio fianco se ne sia lamentato...</i>

I pensieri di Huisheng furono interrotti dal suono di grida
soffocate provenienti dall'alto.  Irritato, si portò le mani
sulle orecchie.

<i>-- I Protocolli ci parlano di non meno di quattro silenzi:
il Silenzio Prima Delle Parole, il Silenzio Tra Le Parole,
il Silenzio Del Tubo Rotto{{*}}, e il Silenzio Dei Pacchi
Cadenti.  Per l'iniziato, essi sono diversi, come le lettere
di "fine" e "non ancora", anche se un estraneo non li
distingue l'uno dall'altro.</i>{{**}}

Le grida incomprensibili si fecero più forti.  Huisheng alzò
gli occhi e vide un serpente che strisciava lungo le corde
verso il prigioniero terrorizzato.

<i>-- È curioso,</i> riflettè Huisheng. <i>Il fratello qui
sopra non ha implorato di essere liberato, né mi ha
supplicato di lanciare pietre contro il serpente.  Presto
sarà morto.  Eppure continua a non-chiedere queste cose,
sebbene in modo diverso.  Se mi allontanassi, lui
continuerebbe a non-chiedere in un modo ancor diverso.</i>

<i>C'è una lezione insita nella correzione di questo monaco,
anche se non ho ancora intuito quale sia.</i>

Così, fischiettando, Huisheng lasciò il santuario.


{{*}} "Broken Pipe" nel testo originale - tipico errore unix quando in una concatenazione di più processi, uno di questi smette di inviare o ricevere dati.
{{**}} &#x672B; e &#x672A;.


