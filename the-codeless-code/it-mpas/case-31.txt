Number: 31
Lang: it
Translator: mpas
Title: Il Sandalo Eloquente

Due monaci portarono la loro discussione al'attenzione
del maestro Java, Kaimu.  Gli chiesero: "È <i>null</i> un
valore, o l'assenza di valore?"

"Null", rispose il maestro, e si allontanò.

Anche dopo che tutto il clan si era ritirato nei
dormitori e tutte le lampade erano state spente, i monaci
continuarono a discutere sul significato della risposta del
maestro.

Il primo monaco insisteva sul fatto che <i>null</i>
doveva essere un valore, perché il maestro l'aveva
utilizzato come risposta alla loro domanda.

Il secondo monaco insisteva sul fatto che <i>null</i>,
non poteva essere un valore, poichè l'inconcludente risposta
non includeva nessuna delle alternative proposte.

Un terzo monaco, che stava cercando di dormire, urlò e
lanciò un sandalo nell'oscurità.

Un quarto monaco chiese, sornione: "Era, questa, una
eloquente richiesta di silenzio, o l'assenza di una
eloquente richiesta di silenzio?"

Mentre i primi due monaci meditavano sulla questione, la
luna sorgeva.

