Number: 18
Lang: it
Translator: mpas
Title: Caratteristiche necessarie

Lo stesso monaco del Clan Orma D'Elefante stava studiando
attentamente il codice creato dal suo clan.  C'erano diverse
implementazioni concorrenti di un particolare Data Access
Object, e, al momento stava cercando di decidere quale
sarebbe diventata quella definitiva, che sarebbe, poi, stata
adottata dal suo clan.

"Ogni implementazione ha peculiari virtù e difetti" disse il
monaco al maestro Java.  "E ognuna ha caratteristiche che le
altre non hanno.  Devo abbandonarle tutte al vento
dell'oblio, tranne una. Come scegliere?"

"Non posso rispondere quando ho sete", disse il maestro.
"Nello stipo accanto a te ci sono tre tazze di legno.
Riempine una dal fiume, la seconda dal pozzo del tempio e la
terza dal mercante d'acqua nel villaggio.  Portami tutto
senza versarne una goccia e io ti darò tutto l'aiuto che
posso."

Il monaco fece come richiesto e dispose i tre recipienti
davanti al maestro.

"Cosa hai appreso?" chiese il maestro.

Il monaco si inchinò.  "Se si dà una moneta al mercante
d'acqua nel villaggio, egli suona due volte un gong: una
volta prima di riempire la tazza, e, di nuovo, quando hai
bevuto il primo sorso.  Riempiendo la tazza dal pozzo del
tempio, non suona alcun gong, ma il secchio è pesante.  Se
si immerge la tazza nel fiume, i pesci si turbano e il dio
del fiume deve essere placato con un'offerta di dieci pietre
bianche."

"Posso bere solo da una" disse il maestro. "Da quale
riceverò più appagamento?"

Il monaco ci pensò con attenzione.  "Il fiume era freddo, ma
non completamente limpido.  Il pozzo del tempio, da cui ho
bevuto in passato, ha acque amare di calcare.  Anche se non
conosco personalmente il mercante d'acqua, oggi ho sentito i
suoi gong molte volte.  Con questa evidenza, io sceglierei
la coppa del mercante."

"Una ragionevole conclusione" disse il maestro. "Infatti, ho
visitato questo stesso mercante d'acqua ogni mattina per
otto anni, e ho trovato ogni volta l'esperienza
perfettamente soddisfacente. Qual è il recipiente che ha
riempito?"

Il maestro bevve dalla coppa indicata, e sul suo volto si
affacciò la delusione.  "Giovane fratello," disse. "Hai
completamente frainteso la mia sete. Dov'è il suono del
gong?"

- - -

<blockquote> La sete del maestro è inappagata<br> ma il
monaco ha la sua risposta-<br> quale suono aveva la tazza
che versò?<br> <br> Il monaco avrebbe fatto meglio<br> se
avesse fissato un incensiere d'ottone sul davanzale della
finestra<br> e semplicemente atteso la pioggia.
<blockquote>

