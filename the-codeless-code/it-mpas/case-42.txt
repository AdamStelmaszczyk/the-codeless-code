Number: 42
Lang: it
Translator: mpas
Title: Inneschi
Title-footnote: *
Illus.0.title: Contare le dita dei piedi. E, no, non è ketchup.

Un monaco del Clan Orma D'Elefante chiese: "E riguardo i
<i>triggers</i> nei database?"

Il maestro rispose: "Quando avrai fame a mezzanotte, allora
saprai."

Il monaco stette sveglio a riflettere sulla cosa.  Alla fine
il suo orologio segnava mezzanotte, e, poichè dalla cena
erano passate molte ore, il monaco si rese conto che, in
realtà, era affamato.

Evitando di indossare i sandali per non fare rumore, il
monaco saccheggiò, silenziosamente, le cucine del tempio.
Attraverso il buio, individuò il percorso, centimetro dopo
centimetro, guidato dal ronzio del grande frigorifero.  Le
sue dita si erano appena chiuse attorno alla maniglia,
quando udì un forte schiocco e la vista gli si annebbiò dal
dolore.  Il monaco cadde all'indietro, battè la sua testa, e
si perse nell'oblio.

Si risvegliò all'alba con i monaci Orma D'Elefante chini su
di lui.  Giaceva ancora sul pavimento della cucina, che, ora
poteva vederlo, era disseminato di trappole per topi.  Notò
anche che alcuni del clan Orma D'Elefante avevano le dita
dei piedi maciullate o mancanti.  In quel momento il monaco
fu illuminato.


{{*}} "Triggers" nel testo originale - nome che si dà a procedure nei database che vengono eseguite (scattano) automaticamente quando si modificano i dati.



