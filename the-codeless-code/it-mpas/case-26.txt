Number: 26
Lang: it
Translator: mpas
Title: Il Monaco Fallace

<p>Due sacerdoti del Clan dell'Aquila Cieca Dai Sette
Artigli trovarono il maestro Java Banzen alla sua tastiera,
in singhiozzi.  Chiesero che cosa lo affliggesse a tal
punto.</p>

<p>"Il codice di questo monaco è peggiore di un baratro,"
disse il maestro.  "La struttura del pacchetto è
controintuitiva, i nomi delle classi non le descrivono, i
metodi eccessivamente complessi, ed i commenti del tutto
inutili.  Negli ultimi dieci anni ha partecipato a tutte le
mie lezioni, e in verità, ha seguito le mie istruzioni alla
lettera.  Tuttavia, i frutti delle sue fatiche sono
sgradevoli oltre ogni limite."</p>

<p>Il primo sacerdote guardò il codice. "Certo, la
correzione è necessaria. Ti suggerirei di iniziare con una
semplice fustigazione".</p>

<p>Il maestro sospirò e annuì, poi abbassò il drappeggio
della veste denudando, in tal modo, le spalle.</p>

