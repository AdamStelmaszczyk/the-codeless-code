Number: 32
Lang: it
Translator: mpas
Title: Erbacce

Al tempio c'era bisogno di uno sviluppatore
supplementare, e due potenziali iniziati si erano candidati
per la posizione.  Il maestro Java, [[Banzen]], inviò un monaco
a intervistarli.

"Sono parimenti qualificati su tutti i fronti", riferì il
monaco quella sera.  "Di identica età, peso, stato civile,
adattabili, competenti con la spada, e prediligono bevande
contenenti caffeina.  Così ho posto lo stesso quesito di
logica ad entrambi.  Uno non è riuscito a risolverlo,
l'altro, invece si".

Il maestro Java disse: "Portami nelle stanze dove si è
svolto il colloquio."

Andarono prima nella stanza del candidato che aveva
fallito.  Il suo lavoro al problema era ancora scritto a
pennarello verde giada sulla lavagna.  Su di essa, da parte
a parte, sfilavano dolorosamente cifre ordinate,
dolorosamente, in precise righe e colonne.  Il maestro Java
trovò rapidamente l'errore nel ragionamento del
candidato.

Il maestro Java disse: "Ecco un cespuglio di piante di
pisello, che lottano per sopravvivere alla neve
invernale. Se le coltiviamo, in primavera ceneremo come si
deve."

Subito dopo entrarono nella stanza del candidato che
aveva avuto successo.  Anche qui il problema critico era
stato annotato con un pennarello verde, ma era sparso senza
alcun ordine sulla lavagna.  Scarabocchi affrettati si
avvolgevano intorno e sopra, attraversandosi in un denso
intrico di strani segni.

Il maestro Java scosse la testa. "Qui, mi dicono che, si
trovano citronella e aneto freschi, ma non li troveremo mai
tra le erbacce."


