Number: 36
Lang: it
Translator: mpas
Title: Divisione
Illus.0.title: Non abbiamo mai superato 14.

Il Clan Del Passerotto era in disgrazia e regnava il
disordine.  Il monaco superiore aveva scelto una morte
onorevole con il rituale seppuku, ma la paura di ulteriori
tagli al personale aveva messo i restanti monaci gli uni
contro gli altri.  Ad un sacerdote era stata assegnata
l'amministrazione del clan per ristabilirne l'ordine, ma i
suoi sforzi furono vani.

"La sottrazione di uno ha portato alla divisione di
tutti", disse il sacerdote all'abate.  "Dobbiamo correggere
il resto del clan, prima di essere un cattivo esempio per il
tempio."

"Non vedo alcuna necessità di disciplina," sospirò
l'abate, che era noto per la sua eccessiva clemenza.  "Sarà
più semplice sciogliere il Clan Del Passerotto. Quanti
monaci rimangono?"

"Sei", replicò il sacerdote.

"Bene. Inviane la metà ad un clan di tua scelta, e metà
ad un altro."

Il sacerdote cominciò a protestare, ma, ripensandoci, si
limitò ad un rigido inchinò e andò.  Quella sera convocò i
monaci litigiosi.  Con un unico turbinio della sua lama li
sezionò con un taglio netto all'altezza della vita.

"Invia le parti superiori al Clan Scimmia Ridente, e le
parti inferiori al clan Orma D'Elefante", disse a uno dei
suoi novizi.  "E digli di considerare quest'offerta il
prezzo della discordia."

Il sacerdote, poi, riferì all'abate: "Ho fatto come hai
ordinato, e in verità tutte le discussioni sono
cessate".

== Nota dell'editore

Dato l'interesse manifestato da alcuni lettori, una versione
del poster di dimensioni maggiori può essere scaricata sia
in formato <a href="/cases/36/poster-it.png">PNG</a>
che <a href="/cases/36/poster-it.svg">SVG</a>.

