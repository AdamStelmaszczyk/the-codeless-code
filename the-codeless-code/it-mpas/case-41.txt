Number: 41
Lang: it
Translator: mpas
Title: Scarti
Illus.0.title: È probabilmente la cosa migliore che più in basso svanisca in dissolvenza.

La maestra Java Suku stava controllando il software di un
lontano tempio.  Sul suo monitor, vaste aree di testo
brillavano, non in nero, ma in verde, ad indicare che intere
pagine di codice erano state commentate.

"Curioso", disse Suku. "Ho aperto un orologio di pregio, e
ci trovo bucce d'arancio e lische di pesce."

Il monaco capo spiegò che il codice inattivo non era più
necessario, ma che, egli stesso, aveva ordinato al suo clan
di lasciarlo al suo posto: magari un giorno, se si fosse
desiderato ripristinarne la logica, il codice potrebbe,
semplicemente, essere decommentato, piuttosto che
dispendiosamente scritto da capo.

"Comprensibile," annuì Suku.

Il giorno seguente, i monaci si riunirono per l'ispezione
del maestro Java.  Con preoccupazione riferirono che il
monaco capo non si trovava.  Suku accennò alle travi in
alto, dove il monaco mancante penzolava da una robusta
corda, appeso per il collo.  Un cattivo odore si diffondeva
verso il basso.

"I suoi servigi non sono più necessari", disse suku.  "In
ogni modo, da oggi in poi, lascerò che cadavere penzoli
sopra di voi.  Dopo tutto, un giorno, i suoi metodi
potrennero essere nuovamente desiderabili e sarebbe uno
spreco addestrare, da capo, un altro monaco."

Nella sua relazione finale, Suku annotò un rapido
cambiamento nelle pratiche di codifica del clan, e si
accreditò il buon esempio dato dal defunto monaco.
<i>Dovremmo considerare il suo reintegro,</i> scrisse.

