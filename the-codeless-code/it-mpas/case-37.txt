Number: 37
Lang: it
Translator: mpas
Title: Simulazione
Illus.0.title: In realtà quando ci sono interruzioni di corrente, lo scriba usa una lanterna da campeggio a manovella e scrive su un netbook Asus con autonomia di 12 ore. Ma rende l'idea.

Il nuovo sito di elaborazione ordini del Clan Del Ragno si
comportava bene sul campo, ma l'ambiente di sviluppo era
così instabile che il clan non era in grado di testare le
modifiche per più di un paio d'ore al giorno.  Una scadenza
si avvicinava rapidamente.  I monaci si sarebbero strappati
i capelli se non fossero già stati tosati per prevenire una
tale, indecorosa, vista.

"È perché il Clan Scimmia Ridente continua a spegnere i loro
server di sviluppo!"  denunciò il monaco capo del clan Ragno
ad uno dei sacerdoti.  "Senza questi servizi il nostro
codice non può chiedere le preferenze dell'utente o il
contenuto dei carrello degli acquisti!"

"I nostri riavvii sono necessari", disse il capo del clan
Scimmia Ridente.  "Dobbiamo distribuire il codice,
continuamente, anche tutto il giorno.  Forse il Clan Ragno
potrebbe simulare i servizi di cui ha bisogno.  I dati
sarebbero falsi, ma le interruzioni non gli darebbero così
tanti problemi. "

"Inaccettabile!", disse il capo Clan Del Ragno.  "Vorreste
farci fare degli sforzi per produrre un misero surrogato,
solo per eludere le vostre colpe!"  Si voltò verso il
sacerdote.  "Quando il sole tramonta o si nasconde dietro
una nuvola, il nostro scriba non resta inattivo come i suoi
antichi predecessori, in quanto la sua lampada alogena
brucia giorno e notte.  I servizi di Scimmia Ridente
dovrebbero seguire questo esempio ed essere più affidabili
come l'elettricità che alimenta quella lampada!"

Il capo del clan Scimmia Ridente meditò su questo.

A tarda notte il capo del Clan Del Ragno venne svegliato da
un leggero bussare alla sua porta.  Si mise addosso i suoi
abiti e invitò il visitatore ad entrare.

"Su richiesta di Scimmia Ridente, porto un piccolo regalo
dalle mie stanze", sussurrò la voce di un vecchio. Altri non
era che lo scriba del tempio, che mise una candela accesa
sul tavolo. "A volte penso che sia necessaria quando ci sono
temporali."
