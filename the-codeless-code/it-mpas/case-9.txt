Number: 9
Lang: it
Translator: mpas
Title: Infiniti
Illus.0.title: Pensi di essere povero perchè hai dovuto condividere le tue vesti? Dovremmo condividere le nostre gambe.

Due monaci del Clan Del Ragno stavano discutendo se la nuova
routine di convalida dell'input fosse bloccata in un ciclo
infinito.

"Da quanto tempo gira?" Chiese l'abate.

"Da non più di trenta minuti", disse un monaco magro e
pallido.

"Sì, certamente non meno" disse un monaco scuro e grasso.

"E voi non avete fatto nulla per tutto questo tempo, tranne
che attendere la fine?" Chiese l'abate.

I monaci chinarono la testa per la vergogna.

L'abate segnalò questo al maestro Java, che annuì. "Quale
dei due è convinto che il ciclo non sia infinito?"

"Quello pallido e magro," rispose l'abate.

"Allora dategli un otre di vino, perché egli è saggio.
Nessun ciclo può essere davvero infinito.  Un giorno la
corrente s'interromperà, il server si arrugginirà, il tempio
crollerà, e il sole inghiottirà la terra. "

L'abate domandò "Che ne facciamo del monaco grasso e scuro,
il quale è convinto che il ciclo sia infinito?"

"Dategli due otri di vino, perché è più saggio.  Per
l'utente in attesa di risposta dal suo browser, dieci
secondi sono un'agonia, un minuto è un eone, e, ogni secondo
in più, è effettivamente un'eternità.  Quando la tigre
afferra l'antilope, l'antilope non si chiede se le sue carni
sono state dilaniate da otto artigli, oppure da un milione."



