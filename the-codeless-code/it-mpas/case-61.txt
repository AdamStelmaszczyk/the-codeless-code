Number: 61
Title: Peso
Lang: it
Translator: mpas

Il maestro Java Suku entrò nelle stanze dell'Abate a capo
del Clan Del Ragno, con lei entrò anche un altro monaco.  Si
inchinarono.

Suku disse all'Abate: "La settimana scorsa mi è stato
ordinato di re-implementare completamente il modulo di
visualizzazione dati i cui lunghi tentacoli si sono
infiltrati in ogni fessura del nostro sistema. Ho richiesto
sette sviluppatori con varie specializzazioni in modo che la
revisione possa essere realizzata in una sola
iterazione. Eppure mi hai assegnato soltanto questo monaco
solitario."

L'Abate replicò: "Non possiamo impiegare sette sviluppatori
tutti in una volta.  Invece, a questo monaco è consentito di
eseguire il lavoro in sette iterazioni.  In cambio di questo
trattamento favorevole deve mantenere il sistema stabile,
dato che ci sono molte nuove caratteristiche che vogliamo
rilasciare ai nostri utenti in quel periodo."

Suku annuì al monaco, che aprì la mano e soffiò una folata
di polvere rossa direttamente sul viso dell'Abate.  Questi
rimase a bocca aperta per la sorpresa, inalando la
polvere. Subito crollò sulla sua scrivania.

L'abate si svegliò in un oscuro pozzo di pietra con una sola
candela accesa al suo fianco.  Mentre i suoi occhi si
abituavano alla penombra vide una nota apposta alla botola
sopra di lui:

  Un masso, sette volte il tuo peso //
  è poggiato sulla botola, e la tiene chiusa. //
  Ma conforta- //
  puoi sollevarlo con la lentezza che preferisci.


