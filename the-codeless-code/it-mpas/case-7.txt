Number: 7
Lang: it
Title: Il Nemico Del Bene
Translator: mpas

I monaci del Clan Scimmia Ridente si avvicinarono al maestro
Java con un elenco di rimostranze.

"La nostra più grande frustrazione è il processo di test,"
insistette il monaco più giovane.  "Il test manuale è
noioso, e quelli automatici sono problematici da mettere
assieme.  Entrambi sono distrazioni dalla nobile attività di
creare codice."

Il maestro, dopo una breve considerazione disse: "Potremmo
rinunciare ai test del tutto, se fossimo certi della
perfezione del codice.  Come possiamo, dunque, raggiungere
la perfezione?"

"Attraverso la pratica", disse un monaco.

"Attraverso lo studio diligente," disse un altro.

"Propiziandoci gli dei", disse un terzo.

Un vecchio moncao dalla barba bianca, che era rimasto seduto
in un angolo in silenzio, alzò la testa:

"Io so come raggiungere la perfezione", disse.  "Ma temo che
coloro che ascolteranno la mia risposta si convinceranno
della sua verità soltanto se pronuncerò esattamente le
giuste parole, con la più piacevole delle intonazioni, nel
momento più propizio della giornata.  Ora devo riflettere al
miglior modo di farlo. "

Il vecchio monaco tacque a lungo. Alla fine si udì il suono
della campana che annunciava la cena.

"Quanto tempo ci vorrà?" Chiese uno dei novizi.

"Non più di un centinaio di anni", fu la risposta del
vecchio monaco.

