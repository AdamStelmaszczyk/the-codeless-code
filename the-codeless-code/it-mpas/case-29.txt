Number: 29
Lang: it
Translator: mpas
Title: Il pesciolino d'oro

Quando un novizio si affilia al tempio e afferma di cercare
la saggezza, gli si consiglia di cercare il maestro Java,
Bawan, e chiedergli: "Come ha fatto la vecchia e scaltra
Madame Jinyu a diventare <i>Venerabile Badessa Di Tutti I
Clan E Affini</i>"

Allora, il maestro Bawan colpisce il novizio sul posteriore
con una pala, e gli ordina di tornare la notte seguente con
la stessa domanda.  La notte seguente il novizio ottiene la
stessa risposta, con lo stesso ordine di tornare, fino a
quando il novizio raggiunge l'illuminazione.

Gli annali riportano che:

Quando la Venerabile Jinyu era una suora, tra i cinque e
venti anni di età, lei e un monaco, suo coetaneo, furono
avvicinati dall'abate del loro clan.

"L'Imperatore verrà a ispezionare il nuovo mainframe VAX, e
sceglierà i membri degni di eseguire le commissioni reali,"
disse l'abate. "Vogliamo che Sua Eccellenza resti colpito da
ogni aspetto del nostro tempio.  Gli stagni koi sono senza
vita e invasi dalle erbacce. Ognuno di voi scelga uno
stagno, lo pulisca bene, e si assicuri che tutte le mattine
nuovi pesci siano presenti, per la delizia dell'Imperatore".

Al monaco fu assegnato lo stagno nord. L'acqua, verde e
stagnante, era inadatta per qualsiasi essere vivente,
quindi, con un giogo a cui erano appesi dei secchi, il
monaco lo svuotò sino all'ultima goccia.  Poi rimosse i
licheni dalle pietre, estirpò le erbacce, e portò, secchio
dopo secchio, acqua pulita dal pozzo del tempio.  Dopo una
settimana la piccola piscina brulicava di carpe rosse e oro,
acquistate, dal monaco, al mercato con il proprio denaro.

Nel frattempo, lo stagno sud restava intonso, e la giovane
Jinyu era introvabile.

Mentre la data della visita dell'Imperatore si avvicinava
rapidamente, l'abate mandò a cercare la suora.  Quando Jinyu
fu portata al suo cospetto, l'abate la percosse sulle
orecchie.  "Se l'imperatore perde la fiducia nel nostro
tempio, il nostro contratto di servizi IT potrebbe non
essere l'unica cosa che verrà tagliata prematuramente."

Jinyu si inchinò. "In due giorni, tutto sarà come ordinato."

Il giorno seguente l'abate andò al laghetto nord, che ora
era pieno fino all'orlo, e carpe bianche e nere vi
nuotavano, acquistate in città, ancora una volta, dal
monaco.  Ciononostante, lo stato del laghetto sud era
esattamente come prima.  Trovò Jinyu che si riposava sotto
un albero di cipresso, e la percosse, nuovamente, sulle
orecchie.

Anche questa volta Jinyu si inchinò. "Domani mattina tutto
sarà come ordinato."

Il giorno seguente, l'abate andò ancora una volta allo
stagno nord, che stavolta era pieno di carpe a strisce e
puntinate.  Eppure, lo stato del laghetto sud era peggio di
prima: il bel giardino che lo circondava era in pieno scavo,
e in piedi, in mezzo a quello sfacelo, c'era Jinyu
appoggiata ad una pala.

L'abate percosse le orecchie di Jinyu e ordinò:
"Giustificati!".

La suora non disse nulla, ma scalzò, con la pala, una zolla
di terra dal bordo del laghetto.  Dietro c'era un canale che
Jinyu aveva scavato sino al fiume sottostante al tempio.  Un
rivolo d'acqua stagnante fuoriuscì dello stagno e scomparve
giù per la trincea.

Poi Jinyu girò con la pala una zolla all'altra estremità del
laghetto, rivelando, così, un canale che attingeva alle
acque di un ruscello di montagna.  Il flusso si precipitò
nello stagno e fuoriuscì dall'altra parte, pulendo le pietre
e spazzando via le erbacce morte.  Nell acqua scura, si
intravedevano lampi rosso e oro.

- - -

Fu così che Jinyu fu scelta per dirigere l'Eccelsa
Sottocommissione per i Test Automatici.

E se qualcuno metteva in discussione il suo ruolo, egli si
doveva prima recare dal maestro Java Bawan, e progerli la
domanda di rito.

