Number: 39
Lang: it
Translator: mpas
Title: Il Fiume Di Tè

La maestra Java, Suku, stava visitando le province della sua
giovinezza.  Si era appena seduta in una delle sue case da
tè preferite quando un novizio si avvicinò e le chiese la
sua opinione su un codice che aveva scritto.

Suku esaminò il listato e vide che ogni singolo metodo era
stato meticolosamente documentato.  Il metodo <i>setName</i>
della classe <i>Person</i> dichiarava di impostare il nome
della persona, il metodo <i>getName</i> affermava di
restituire il nome impostato con <i>setName</i>, e il metodo
<i>toString</i> giurava che, in effetti, avrebbe restituito
una stringa.

Suku spinse via il listato e restò seduta per un po' in
silenzio.  Alla fine il novizio si schiarì la gola e gli
chiese se era contrariata.

"Questa è una domanda interessante," disse Suku. Indicò il
codice.  "Questa è carta, appoggiata su un tatami. Sulla
carta c'è dell'inchiostro.  L'inchiostro forma molte parole.
C'è un uccello sulla superficie del tronco di un
cipresso. Ha due ali piumate e due occhi ... "

Continuò in questo modo fino a quando le guance del novizio
si tinsero di rosso.  Raccolse il proprio codice e si
allontanò dalla presenza della maestra, pieno di vergogna,
ma illuminato.  Suku non smise di parlare fino a quando il
ragazzo fu a portata d'orecchio.

== Commento di Qi

Suku si servì una generosa porzione di riso
crudo.  Per il novizio fu una fortuna che le mancasse un
cucchiaio di legno.

== Poesia di Qi

Il novizio versa un fiume di tè verde. //
Eppure, Suku ha sete. //
Una ciotola in posizione verticale può raccogliere quello che può,//
ma ogni ciotola, se rovesciata, forma un diluvio.


