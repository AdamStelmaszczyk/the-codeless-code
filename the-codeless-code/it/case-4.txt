Number: 4
Title: Salici
Lang: it
Translator: alessandro1997

Un nuovo prete del [[Spider Clan|Clan del Ragno]] si lamentava della pessima qualità del codice Javascript scritto dai
suoi novizi.

"Indagherò," disse il maestro Java.

Dopo aver visitato i novizi, il maestro decretò che i primi quattro fossero battuti con violenza sulle nocche ogni
mattina prima che gli fosse permesso di toccare le proprie tastiere. Per il quinto monaco, non prescrisse alcuna azione.
Il prete chiese al maestro perché.

"L'alberello, se teso, può diventare salice; ma lo stesso non si può dire del filo d'erba."

Sentendo questo, il prete ordinò che il quinto monaco fosse lasciato andare.

Con sua sorpresa, questo fece infuriare molto il maestro Java, e lo stesso prete venne cacciato via. Sulla sua ultima
busta paga il maestro scrisse:

<em>Non si può rimanere sdraiati su mille salici a contemplare l'alba.</em>
