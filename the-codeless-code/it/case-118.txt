Number: 118
Title: Argilla
Lang: it
Translator: alessandro1997

Un generale dell'Armata Imperiale aveva commissionato al Tempio di creare un sistema di gestione delle richieste di
materiale. Preoccupato del costo, inviò un ufficiale della Terza Divisione dell'Intero Senza Segno per fare rapporto sul
progresso del Tempio.

L'ufficiale notò con soddisfazione che la maggior parte degli sviluppatori lavoravano con calma e metodicamente:
tracciavano disegni dettagliati, inviavano i documenti per l'approvazione o la correzione, e consultavano le bozze
finali durante la codifica.

Ma una delle suore no.

Mentre l'ufficiale guardava, la suora creò una dozzina di classi nel repository, guardò ciascuna per un momento, ne
rinominò la metà, guardò ancora, ne divise alcune, guardò, aggiunse alcuni metodi e ne tolse altri, e così via. Questo
si ripeté durante il giorno.

L'ufficiale non poteva più contenere la sua impazienza, dicendo: "Ora basta! Se gli scultori imperiali fossero impulsivi
come te, non ci sarebbe più giada al mondo!"

La suora rispose: "Se gli scultori imperiali sono così stupidi da usare la giada per le tegole del tetto, il palazzo
dell'Imperatore dev'essere ancora per metà a cielo aperto. Personalmente preferisco lavorare con l'argilla."
