Number: 12
Title: Effetto
Lang: it
Translator: alessandro1997

Tre giovani monaci -- uno del [[Spider Clan|Clan del Ragno]], uno della [[Laughing Monkey Clan|Scimmia Ridente]] e uno
dell'[[Elephant's Footprint Clan|Orma di Elefante]] -- stavano discutendo su quale fosse più importante: il livello web,
quello business o quello di persisenza. Infine decisero di porre la loro domanda al maestro Java.

Il maestro chiamò uno dei corpulenti giardinieri che lavoravano al Tempio e gli disse: "Picchia e prendi a calci con
forza questi tre monaci per un minuto. Dopdiché, potrai continuare a picchiarli e prenderli a calci per quanto
desideri."

Il giardiniere massacrò i monaci per sette interi minuti, quindi si inchinò e uscì.

"Ora" disse il maestro. "Chi ha la colpa più grande per i vostri lividi di oggi? Io, per aver chiamato il giardiniere;
il giardiniere, per i sei minuti lasciati alla sua discrezione; o le mani e i piedi del giardiniere? Pensate bene alla
vostra risposta, o lo chiamerò di nuovo."

A dovuta distanza, il monaco del Clan del Ragno disse: "Il carpentiere che ha costruito la prima trave di questo Tempio
ha la colpa più grande."

Il maestro fu soddisfatto.
