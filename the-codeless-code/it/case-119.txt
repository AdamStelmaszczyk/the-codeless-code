Number: 119
Title: Sushi
Lang: it
Translator: alessandro1997

Il maestro [[Banzen|Banzen]] aveva invitato la sua compagna, la maestra [[Suku|Suku]], al suo domicilio per il pranzo.
Sulla tavola stavano due grandi pile di ciotole, ciascuna alta diversi piedi.

Banzen prese la ciotola più alta della pila. Era vuota, tranne per tre chicchi di riso. Raccolse abilmente ciascun
chicco con le bacchette e li mangiò.

Suku prese la ciotola più alta della sua pila. In essa c'era un singolo seme di sesamo tostato. Con grande difficoltà lo
prese tra le punte delle bacchette.

Banzen prese un'altra ciotola. Sul fondo stava un boccone di carne arancione. "Recentemente," disse, "hai
[[#117|suggerito a un certo monaco]] che è saggio strutturare anche l'applicazione più piccola."

Anche Suku prese un'altra ciotola, scoprendo il più piccolo frammento di cocomero. "Trovo che con la strutturazione si
abbia chiarezza ed estensibilità."

"Sarai felice di sapere che egli sta ubbidendo al tuo consiglio con gran premura," disse Banzen. "Ora divide
un'applicazione da un centinaio di linee di codice in molte classi."

"Ah," disse Suku, prendendo la prossima ciotola. Conteneva due chicchi di riso. "Credi che l'abbia consigliato
malamente."

"Imprudentemente, forse," disse Banzen, faticando per raccogliere delle macchioline di tobiko. "Ogni virtù, portata
all'estremo, diventa un vizio. Comunque, com'è il tuo sushi?"

"È <em>questo</em> che stiamo mangiando?" chiese Suku, guardando l'alta pila di ciotole che ancora rimanevano.

"Non ne sono del tutto certo," disse Banzen, studiando un nastro di nori alla fine delle bacchette. "Suppongo che
dobbiamo affrontare tutte le portate prima di essere sicuri."
