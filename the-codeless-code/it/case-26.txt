Title: Il monaco incorretto
Number: 26
Lang: it
Translator: alessandro1997

Due sacerdoti del [[Seven-Clawed Bling Eagle Clan|Clan dell'Aquila Cieca dai Sette Artigli]] trovarono il maestro Java
[[Banzen]] che singhiozzava alla sua scrivania. Gli chiesero cosa lo affliggesse tanto.

"Il codice di questo monaco è terribile" disse il maestro. "La struttura dei pacchetti non è intuitiva, i nomi delle
classi non sono descrittivi, i metodi sono troppo complessi, e i commenti del tutto inutili. Per gli ultimi dieci anni
ha frequentato ogni lezione che ho dato, e in verità ha seguito le mie istruzioni alla lettera. Eppure i frutti del suo
lavoro sono estremamente odiosi."

Il primo sacerdote guardò il codice. "Certamente, serve una correzione. Suggerisco che inizi con una semplice frustata."

Il maestro sospirò e annuì, abbassando il suo drappo per denudare le spalle.
