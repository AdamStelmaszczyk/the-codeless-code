Number: 17
Title: Non inventato da me
Lang: it
Translator: alessandro1997

Un monaco del [[Elephant's Footprint Clan|Clan dell'Orma di Elefante]] era stato incaricato di eliminare le pagine di
codice ridondante create dal clan. Andò dall'abate capo del suo clan in cerca di assistenza.

"Qui, per esempio, ci sono cinque schemi per gestire le preferenze degli utenti" disse il monaco, spargendo le stampe
sul tavolo. "Devo scegliere quello migliore o implementare un qualche compromesso. In ogni caso almeno quattro moduli
saranno datialle fiamme, e ai loro autori sarà ordinato di usare il codice di un rivale."

"Allora sei spacciato" disse il prete. "Una volta che il gatto bagna la propria zampa per pescare una carpa dallo
stagno, non la scambierà per diecimila topi."

Il monaco si passò la mano sul sopracciglio. "E questo è solo uno della dozzina di sistemi ridondanti che devo
consolidare! Oggi ho visto uno dei fratelli anziani affilare i suoi coltelli da lancio. Non c'è modo di ammansire i
monaci del nostro clan?"

Il prete portò in alto la sua mano sinistra, cui mancava il dito più piccolo. "Se il gatto non può avere la carpa,
basterà un pezzetto di chi gliel'ha sottratta."
