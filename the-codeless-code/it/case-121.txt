Number: 121
Title: Dove gli angeli non si avventurano{{*}}
Lang: it
Translator: alessandro1997

La monaca [[Satou|Satou]] si avvicinò al maestro Java [[Banzen|Banzen]] e disse: "C'è un rallentamento nell'elaborazione
che penso di poter eliminare usando più thread di lavoro. Eppure ho sentito questo proverbio: <em>Se hai un problema e
dici, 'Userò i thread', ora hai due problemi.</em>"

Banzen rispose: "Il modo di dire è vecchio, ma non un vero proverbio. Al posto di <em>thread</em> ho sentito
<em>XML</em>,  <em>espressioni regolari</em>, <em>singleton</em> e <em>AWK</em>. È solo una formula per indicare che un
parametro può essere associato a qualcosa di sgradevole. C'è più saggezza nel latrato dei cani."

La suora ci pensò e disse: "Quindi se hai un problema e dici, 'Userò il Proverbio dei Due Problemi', ora hai due
problemi."

Banzen fece verso la monaca un lieve cenno di assenso, il che la compiacque. Ma alzò anche il suo dito indice. "Il fatto
che le parole siano vuote non le rende false. I thread sono come il favoleggiato Tsurugi Infinitamente Tagliente, la cui
lama può affettare in due un nemico quando si trova ancora a un piede dal suo corpo, ma che amputa un dito del guerriero
ogni volta che viene estratto dal fodero."

La suora chiese: "Come saprò quando avrò imparato a usare saggiamente i thread?"

Banzen rispose: "Quando non vorrai più usarli."

{{*}} Titolo originale: <em>Where Angels Fear to Thread</em>. <em>Thread</em> può significare "imbattersi" o può indicare la suddivisione di un processo informatico.
