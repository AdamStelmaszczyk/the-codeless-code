Date: 2010-11-09
Title: Void (Leegte)
Number: 5
Geekiness: 2
Lang: nl
Translator: tsluyter
Names: Temple of Three Stones, Temple of the White Iron Sky
Topics: void, philosophy
Illus.0.src: master.jpg
Illus.0.par: 2

Op een koude herfstdag ontwaakte de Java meester in een ontstelde
stemming. Hij trok er op uit om zijn geest te legen.

De meester vond zich al gauw aan de poorten van de [[Temple of Three Stones|Tempel van Drie 
Stenen]], waar de kunst van ANSI C nog steeds werd beoefend. 
Een geleerde broeder stond op wacht. 

"Wat is de aard van /leegte/?" vroeg de meester.

"Het heeft geen aard," antwoordde de broeder. "Het is de stok 
gehaald door de hond die niet apporteert. Het is het ding waar de
hand naar wijst die alles aan kan wijzen. Het is het perfecte gebrek
aan waarde."

De meester dacht: "De Tempel van Drie Stenen behoeft geen wacht. 
Zij kan niets van waarde bevatten."

Verderop kwam hij bij de [[Temple of the White Iron Sky|Tempel van de Witte IJzeren Lucht]],
een plaats van theoretici waar louter ML was toegestaan. In de 
verwelkte tuin schreef een non lambda expressies in het stof.

"Wat is de aard van /leegte/?" vroeg de meester.

"Het heeft de kleur van lucht, en het gewicht van de rijzende
mist," antwoordde de zuster. "Indien geslagen maakt zij het 
geluid van een nieuwe maan die achter een wolk verdwijnt. Elke 
lege kom bevat zo veel je maar wilt." 

De meester dacht: "De zuster heeft niets gezegd dat niet waar 
is, maar ook niets dat waar is." 

Verder langs de weg kwam de meester bij een groot landhuis,
waar een oude vrouw de heggen knipte. 

"Wat is de aard van /leegte/?" vroeg de meester.

De oude vrouw boog en hervatte haar werk.

De meester dacht: "Dit is de puurste wijsheid, tenzij er louter
een gebrek daaraan is."

Uiteindelijk kwam de meester bij een verlaten begraafplaats.

"Wat is de aard van /leegte/?" vroeg de meester.

Uit de lege hof kwam geen antwoord.

De Java meester was tevreden gesteld.
