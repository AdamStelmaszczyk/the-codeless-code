Date: 2010-11-08
Title: Wilgen
Number: 4
Geekiness: 0
Lang: nl
Translator: tsluyter
Topics: potential (potentieel)
Names: Spider Clan (Spinnen Klan)

Een nieuwe priester van de [[Spider Clan|Spinnen Klan]] betreurde de lage
kwaliteit van de Javascript code die door zijn novicen werd
geproduceerd. 

"Ik zal het onderzoeken," zei de Java meester.

Na een bezoek aan de novicen deed de meester een decreet 
uitgaan dat de eerste vier elke ochtend, nog voor hun vingers
het toetsenbord zouden raken, scherp op de knokkels zouden 
worden geslagen. Voor de vijfde novice schreef hij echter geen
acties voor. De priester vroeg de meester waarom dit zo was.

"De loot zal, indien goed verzorgd, mogelijk een wilg worden;
dit geldt niet voor de halm gras," sprak de meester.

Dit gehoord hebbende beval de priester het ontslag van de
vijfde novice. 

Tot zijn verbazing ontlokte dit de toorn van de Java meester
en de priester werd zelf uitgestoten. Op zijn laatste loonstrook
schreef de meester het volgende:

/Men kan niet op duizend wilgen liggen om de zonsopkomst te overpeinzen./