Title: Onbekende onbekendheden
Number: 2
Lang: nl
Translator: tsluyter
Illus.0.title: Bij nader inzien neem ik liever de salade.

De Keizer was ontstemd door de defecten in het nieuwe orderverwerksysteem
dat hij had laten bouwen. Hij zond een boodschapper naar de tempel, om 
de monniken aldaar te ondervragen.

"Zijne Keizerlijke Majesteit zond u zijn beste Business Analysten om 
te verzekeren dat alle features zouden werken zoals bedoeld," fronste
de boodschapper. "Heeft u geen van hun talrijke PowerPoint presentatie
begrepen?"

"Wij hebben ze allen bijgewoond," sprak de Java meester. "En al dat werd
gehoord, werd begrepen."

De meester plaatste een kleine kom rijst voor de boodschapper, die deze
prompt verorberde. De boodschapper veegde zijn mond af aan zijn mouw
en vervolgde:

"Deze zelfde Analysten boden jullie tienduizenden pagina's van vereisten,
minutieus geïllustreerd tot op de laatste Use Case. Hebben jullie je niet
gemoeid deze door te nemen?"

"Wij hebben elke pagina aandachtig gelezen," zei de Java meester. "En
alles dat gelezen werd, werd begrepen." De meester plaatste een dampende
kop thee voor de boodschapper, die haar in één teug leegde.

De boodschapper viel toen voorover op tafel, dood.

De meester vroeg zijn leerlingen: "Wist de boodschapper niet dat het ons
gebruik is ons te omringen met vergiftigd voedsel, opdat wij onze 
vleselijke lusten beter kunnen weerstaan?"

Waarop de meest wijze monnik sprak: "Al dat door de boodschapper werd
geobserveerd, werd begrepen." 
