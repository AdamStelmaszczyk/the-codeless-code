Title: Trots
Date: 2010-11-11
Number: 10
Geekiness: 1
Lang: nl
Translator: tsluyter
Topics: reuse, pride
Names: Elephant's Footprint Clan

Na een vluchtige inspectie besloot de Java meester dat elke
monnik uit de [[Elephant's Footprint Clan|Olifanten Voetafdruk Klan]] vanaf heden zijn eigen
vis zou vangen, zijn eigen rijst zou oogsten, zijn eigen 
gewaden zou naaien en zijn eigen schoenen zou lappen.

Binnen een maand waren de monniken half-naakt en ernstig
ondervoed. Deadlines werden niet gehaald. De abt smeekte de
Java meester om zijn besluit te heroverwegen. 

"Uitstekend," zei de Java meester. "Elke donderdag zullen
zij voortaan hun gewaden en schoenen verbranden en gooien
zij hun rijst en vis in de rivier."

De abt vroeg welke misstap zijn klan had begaan om een 
dergelijke straf te verdienen.

"Straf?" zei de Java meester. "Het was louter mijn bedoeling
om jullie te belonen. Zijn de monniken van de Olifanten 
Voetafdruk niet trots op hun onafhankelijkheid en hun
zelfvoorziening?  Dat is wat hun code mij vertelt."

"Elke monnik heeft in wezen de zelfde Data Access Objects
en Value Objects geschreven als zijn buren. Elk heeft zijn
eigen String gereedschappen en configuratie parsers gebouwd.
Geen enkele heeft zich kosten noch moeite bespaard om zijn
eigen werk te ontwerpen, bouwen, integreren, testen, 
debuggen, repareren en uit te breiden, terwijl hij simpelweg
het werk van zijn broeders had kunnen benutten."

"Moet ik daaruit incompetentie afleiden? Dan zal de Olifanten
Voetafdruk tot op de laatste monnik uit het klooster worden
verbannen."

"Moet ik daar opzettelijke onwetendheid uit afleiden? Dan 
vereisen de tradities dat zij zichzelf verblinden met netels,
om /daarna/ verbannen te worden."

"Zal ik een verachting afleiden, voor de waarde van tijd?
Dan wacht hen de kerkers..."

"Maar nee," zo besloot de Java meester. "In plaats daarvan
zal ik concluderen dat zij trots zijn -- trots van elke
monnik, dat zijn code superieur is aan die van zijn broeders.
Trots is één van de Vier Zaden van Grootsheid en moet worden
aangemoedigd. Laat de Olifanten Voetafdruk zijn kunde met 
de schaar en de speer verscherpen, met naald en sikkel, 
opdat elke monnik net zo trots kan zijn op zijn gewaden
en op de weldadige maaltijd op zijn bord!"

"Dan blijft er erg weinig tijd over voor het schrijven van
code," merkte de abt op. "En de Keizer interpreteert het
woord /deadline/ zeer letterlijk."

De meester knikte. "De koopman die pas net is geruïneerd
kent alleen de pijn van het verlies. Terwijl de oude kluizenaar
de deugd van soberheid verheerlijkt en daar niet van af
wijkt. Maar zijn zij niet de zelfde man, louter gescheiden
door een zee van jaren?"

Aldus werd de Olifanten Voetafdruk tweemaal gespaard en 
gecorrigeerd.